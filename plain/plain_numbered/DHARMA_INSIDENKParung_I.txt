Parung I
Ed. by Marine Schoettel
---

(page 1r) (1r1) mani uṅsun, turuṅ uṅsun mijilakən ācāra lyan saṅkerika, maṅke ta punikaṅ karāman ri paruṅ matuṇḍuṅi uṅsun (1r2) at:hər maṅrampas,

irika taṅ pakṣa kālih, pinametakən śāstradr̥ṣṭa, deśadr̥ṣṭad, guru kaka, udāharaṇa, makataṅgva(1r3)n rasāgama ri saṅ hyaṅ kuṭāramānavādi, maṅanukāra pravr̥ttyācāra saṅ paṇḍita vyavahāravicchedaka ri puhun malama, a(1r4)t:hər taṇḍa rakryan motus irikaṅ karāman ri paruṅ *masatyakna ri pakṣanya, tumaḍaha satya pāduka bhaṭāra ri paruṅ, (page 1v)(1v1) makahetu, ri tan hananiṅ kumavruhi putus i pakṣanikaṅ vyavahāri kālih, irika yan katon sor i pakṣanikaṅ karāma(1v2)n ri plaṅ, balavān pakṣanikaṅ karāman ri paruṅ, makahetu nirvighnatānya,

irikaṅ kāla tripakṣa, mataṅnyan sinu(1v3)ṅan kmitana saṅ hyaṅ ājñā haji jaya soṅ, mratisubaddhakna pagəh iṅ paṅrakṣa taṇḍa rakryan ri pakṣanikaṅ karāman ri (1v4) paruṅ,

kunəṅ ri sḍəṅnyan hanaṅruddha muṅki-muṅkil, muṅvakna mne hləm, tan varaṅ, ḍaṇḍan, kā, 1, su, 5, saha panṅahnya, ri vruha(page 2r)(2r1)nikaṅ karāman ri paruṅ prayatna rasa saṅ hyaṅ ājñā haji jaya soṅ,
