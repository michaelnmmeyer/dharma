Munggut
Ed. by Eko Bastiawan and Arlo Griffiths
---

# 1. front main part

(1) ।◯। svasti śaka-vārṣătīta 944 cetrā-masa tithi caturdaśī kr̥ṣṇa(2)-pakṣa, vu, pa, aṅ, vāra, balamuki, kr̥tikāraṇa-nakṣatra, dahana-devatā, āyuṣmān(3)-yoga, vanija-kāraṇa, irikā divāsanyājñā śrī mahārāja rake halu, śrī lokeśvara (4) dharmmavaṅśa airlaṅgănantavikramottuṅgadeva, tinaḍah rakryān mahāmantrī hino śrī saṅgrā(5)mavijayaprasādottuṅgadevī, umiṅsor i rakryān paḍaṅ pu dvija, kumonakən ikanaṅ karāmā(6)n iṅ muṅgut sapasuk thāni kabeh tka ri babadnya, maṅaran aṇḍuk, bara, marma, cucya, geḍoh, (7) bəcəm, bajəm, buṅah, dītən, bijo, kuniṅ, kəmbaṅ, kilano, gajusa, tiṅgal, gantar li(8)ṇḍuṅ, rəmban, tuñjuṅ, [*****] do, marum, beca, vecuṅ, kuruk lca, bəntələ, rəntap ba(9)human, robhana, ibuni ran, maṅaran ḍərən, gosəṅ, plī, kleṅ, bavvat, godhanā, ṅitam, ba(10)yaka, garuṅ, aṣṭamī, adinəm, śoḍagañciṅ, bamī, aṣṭi, parah, śrīnam, iṅgut, vatəhər, ḍintən(11) jenī, gr̥[*]ha, bhāryya, kesar, nadī untal, bənər, uṅabakaḍut, lutilaya, sabhāmogha, gə(12)ḍe, bayog, ḍaləman, maraṇa, jaḍa tañjamī, surat, pagəh, śrĭmato, iyo, tuvuh, (13) kuniṅ, nikiṅ lekəm, mūlū, sabotī, boḍatəm, pənəd, kejī, kedranī, patyən, bhuvana(14)ṇī, rimpiṅ, godr̥sa, ajum, dhəti, hambəṅ, sadī, vulu karaman, patṅahan rapih, akə(15)mbaṅ tr̥piṅ, abūduh auḍi, atahun, gosatəm, pañarikan sudvinəm, saṅkuma, landə(16)soḍi, gəvəg, bhuvaṇa, bata, marada śrī sampaṅ, galuh, baṣūddha, jujul, sulur, vinkas (17) bagnalo, makādi kabayān kālih maṅaran japo, vvātan, madamlakna saṅ hyaṅ ā(18) jñā haji prasāsti pagə-pagəh tinaṇḍa garuḍamukha kmitananya, sambandha, ikanaṅ karāmān i mu(19)ṅgut sapasuk thāni kabeh, masamāgrī mapuluṅrahi manambah i taṇḍa rakryān ri pakira-(20)kiran makabehan, karuhun i lbū ri pāduka śrī mahārāja makārasa maṅhyaṅ a(21)nugraha i pāduka śrī mahārāja, i knohanya makmitana saṅ hyaṅ ājñā haji tina- 

# 2. back main part

(1) ṇḍa garuḍamukha, makarasa, an sumĭma thāninya i muṅgut, (2) kumabhaktyana sira buyut sūkṣma aniddhākna drabya haji paṅaṣṭaṅgī mā 5 aṅkən katiga māsa, meriṅa sarvvavija lima (3) sukat ri savulu, kaharan puṣpapañcopacāra, tilataila, dhŭpa, dīpa, gandha, mvaṅ nivedyādi prakāra, pū(4)jāknanyăṅkən katiga māsa, mvaṅ tantunya i saprakārani drabya hajī vuluvulu magəṅ maḍmit kabeh, paṅkur, tavan (5) tirip ṅuniveh sakveh saṅ maṅilala vuluvulu ri daṅū, makădi miśra, paramiśra, paṅuraṅ kriṅ, paḍəm manimpiki pa(6)ranakan, limus galuh maṅriñca, maṅhuri, paraṅ, suṅka, dhūra, sukun, sinagiha, kyab liṅgaṅ, sr̥kan, halu vara(7)k, rakadut, ramanaṅ svara gəṇḍiṅ, piniṅlai, kataṅgaran, tapa haji, air haji, malandaṅ, lca, lablab, pakalaṅkaṅ, kutak (8) taṅkil, tr̥pan, salyut, vatu valaṅ, pamanikan, maniga, sikpan, rumban, tirvan, vilaṅ thāni, viji kavah, tiṅkə(9)s, māvī, manambaṅi, taṅhiran, tuha dagaṅ, juru gosalī, maṅrumbai, maṅguñjai, tuha nambi, juru juḍi, juru jalir, pabisa(10)r paguluṅ, pavuṅkunuṅ, vli hapū, vli harrəṅ, vli pañjut, palamak, urutan, dampulan, tpuṅ kavuṅ, suṅsuṅ paṅuraṅ, pasuk a(11) las, tikəl haṅgas, sipad vilut jukuṅ, paniṅaṅin, pamavasya, hopan, panrāṅan, skar tahun, pabayai (12) paṅrāma, tuluṅ hutaṅ, pobhaya, pacumbi, paprăyaścita, kḍi, valyan, sambal, sumbul, hulun haji, (13) jəṅgi, siṅgah, pamr̥ṣi, mavuluṅvuluṅ, vatək i jro ityevamādi kabeh, tan tamā ta ya irikanaṅ sīma i (14) muṅgut kevalā ikanaṅ karāman i muṅgut juga pramāṇa irikā, maṅkana ikanaṅ sukhaduhkha magə:ṅ maḍmit ka(15)beh, kadyaṅgāniṅ mayaṅ tan pavvah, valū rumambat iṅ natar, vipati vaṅke kabunan, rāh kasavur iṅ dalan, (16) duhilatən, sāhasa, vākcapala, hastacapala, mamijilakən vuriniṅ kikir, mamuk mamumpaṅ (17) lūdan, tūtan, aṅśa, pratyaṅśa, ḍəṇḍa kuḍəṇḍa, maṇḍihalādi prakāra, ann ikanaṅ karāman i muṅgut a(18)ta pramāṇā irikā, maṅkana rasa saṅ hyaṅ ājñā haji kmitanikanaṅ karāman i muṅgut, sapasuk ṣīma kabeh (19) mvaṅ ri vnaṅanikanaṅ vargga mūla sīma i muṅgut mapadagaṅa, lvīranya, atitih rvaṅ siki, alavay rvaṅ siki, (20) abasana rvaṅ siki, acămara rvaṅ siki, aṅuñjal rvaṅ siki, aṅavari rvaṅ siki, amaṅmaṅ rvaṅ siki, amutimuti (21) rvaṅ siki, paṇḍay mās rvaṅ siki, paṇḍay vsi rvaṅ siki, paṇḍay tāmra rvaṅ siki, paṇḍay kaṅśa (22) rvaṅ siki, amutər rvaṅ siki, aparahu rvaṅ siki, adagaṅ sapi rvaṅ siki, aṅulaṅ kbo rvaṅ siki, param- 

# 3. right main part

(1) masan rvaṅ siki, mabakulan rvaṅ (2) siki, masəpahan rvaṅ siki, ma(3)hījvan rvaṅ siki, samaṅkana ika(4) naṅ karma dagaṅ salviranikanaṅ ? (5) ? ṅ bhaṇḍa pamvatanya, tamola(6) h atah paṅasthāna irikanaṅ sī(7) ma i muṅgut ann ikanaṅ varga mūla (8) sīma i muṅgut atah vāsapra(9)māṇa manahilana ya drabya haji (10) tuhun maveha patūt pa(11)dulur juga marayan mareṅ ⌈(12)deśa salen mvaṅ yan pame(13)t dval, maṅkanātah ikanaṅ varga(14)kilalan, kliṅ, ăryya, siṅhala, ⌈(15)golaviṣaya, colika, malyāla, ka(16)rṇnăṭaka, vallahāra, cəmpa, rəmən, (17) havaṅ, mambaṅ, huñjəman, senămu(18)kha, varahan, mapaḍahi, kencaka (19) tarimba, matapukan, aba⌈(20)ñol, salahan varga kila(21)lan, asiṅ samakavarga ya, a(22)siṅ pravr̥tinya, sadeśa-saṅkana(23)nya, yāvat ya muṅgu irikeṅ sīma (24) i muṅgut, an ikanaṅ varga mūla sī(25)ma i muṅgut atikā pramāṇa (26) i sukhaduhkhanya magəṅ maḍmit ka(27)beh, tumūtakna yacānyayan i(28)ka masthānabati ri sājñānya mapa(29)knā tambəhani pamūjanya, buyut (30) śūkṣma, maṅkana rasany anugraha śrī (31) mahāraja, irikanaṅ varga mūla sīma (32) i muṅgut sapasuk ṣīma kabeh (33) kapagəhaknanyan tamolah i (34) pana[*]taranya sovaṅ-sovaṅ tan (35) kolahulaha de saṅ anāgata pra(36)bhu, mvaṅ saṅ anāgata vineh tiṅha

# 4. left main part

(1)l piṅhay, makatəvəka (2) śrī mahārāja ri maṇiratnasi(3)ṅhāsana makaḍatvan vvatan mās(4)yapvan hana sira kamatan (5) tan yatnā i sarasanya ājñā śrĭ ma(6)hāraja, umulah-ulah ikeṅ (7) sīma i muṅgut, ya saṅkāna(8)ni pramādanya, salvirani laṅgha(9)na ri saṅ hyaṅ ājñā haji lviranya (10) knāna ya [*] nigraha mā kā 1 su (11) 5 īndah ta kita bhaṭāra śrī (12) haricandana, agasti, mahārṣi, (13) pūrbva, dakṣiṇa, paścima, uttarā(14)gneya, neriti, băyabya, urddhvama(15)dhah ravih śaśi kṣiti jala pavana (16) hutāsana jayamāṇākāśa, a(17)horătra sandhyā, nāgarāja durgă(18)devī, sahananta hyaṅ kālamr̥tyu (19) yama baruṇa kuvera bāsava ki(20)ta masuki manarĭrerika vvaṅ sarva(21)siddha rikiṅ jagat, yāvat bhaṅgi (22) gaṇa-gaṇa vnaṅa, umulah-ulah i(23)keṅ sīma i muṅgut patyanantā ya (24) kamuṅ hyaṅ śŭkṣma, deyantat pa(25)tīya, tan toliha ri vuntat (26) tat tiṅhala ri likuran, taruṅ riṅ adga(27)n, tampyal i hiriṅan, tutu(28)h tuṇḍanya, blah kapālanya, carika(30)kan vtaṅnya, vtvakən daləmanya, pa(31)ṅan dagiṅnya, inum rāhnya vkasakə(32)n pranantika, yan pareṅ alas (33) patatiṅhala paraniṅ mon sa

# 5. back: additional lines at top

(1) [*****] (2) […]sambərəniṅ glap, puliraknaniṅ devamanyu 

# 6. right upper part

(1) [**] ya [**] nināna sthipava (2) [******] bhraṣṭa lipu(3)[******] tan sva [**] (4) [*] pipi [******] nda [**] (5) nahahata rasa [******] maṅ(6) kana tmahananikeṅ vvaṅ anyāya (7) umulahulah ikeṅ sīma ri mu- 

# 7. left upper part

# 8. front: additional lines at top

(1) rvaṅ 977 kāla (2) saṅ hadyan jujul sulur kabayan 

# 9. front: additional line at bottom

(1) guve ubena giditikəm, cacəm, ṅayai
