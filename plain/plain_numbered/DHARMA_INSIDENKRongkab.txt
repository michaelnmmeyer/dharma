Charter of Rongkab
Ed. by Wayan Jarrah Sastrawan and Arlo Griffiths
---

(page 1r) (1r1) ǁsvasti śaka-varṣătĭta 823 kărtika-măsa, tithi daśamĭ sukla-pakṣa vā, pa ă văra śatabhiśa-nakṣatra bāru(1r2)na-daivatā harṣaṇa-yūga, tatkālanikanaṅ rāma i roṅkab vinaih mamuputta kaṭik pră(1r3)ṇa 1 de saṅ pamaggat umaṅgit pu parvvatta, saṅkā ri nāśani vanvanya (1r4)maṅasəakan ikanaṅ rāma pasak-pasak i saṅ pamaggat pirak kā 10 juru(1r5)ni kanayakān saṅ tamvalaṅ anak vanva i kukap vatak pagar vsi, ata(1r6)ṇḍa pu pavī, juruniṅ lampuran pu dhānada kapva anak vanva i turai, vatak tu(1r7)rai, juruniṅ vadvā rarai pu gaṇḍaura anak vanva i sḍəh vatak taṅkillan (1r8) juruniṅ kalula pu arka anak vanva varyyaṅ vatak rampakan, juruniṅ maṅra(1r9)kat saṅ ra papah anak vanva i tərənəh vatak taṅkil, amasaṅakan (1r10) pu maṇḍu anak vanva i ra havu vatak sirikan inaṅsəan pasak-pasak pirak (page 1v) (1v1) dhā 5 kinabaihannira vahutta i rikanaṅ kāla mukur saṅ bataṅṅan piṅhai ka(1v2)ḍu saṅ pataṅṅahhan, kapva inaṅsəan pasak-pasak pirak dhāraṇa 10 i sovaṅ(1v3)-sovaṅ rāma māgman irikanaṅ kāla kalaṅ si maṅgal muaṅ si kya gusti si diśa vinəkas (1v4) si haṅū parujar si liṇḍuan muaṅ si bicit rāma maratā si təvak si julu hulu vras (1v5) si visuva nāhan kvaihnikanaṅ rāma māgman sinrahan prasaṣṭi de saṅ pamaggat umaṅgit (1v6) pu parbata anuṅ ḍumatəṅakan samvahnikanaṅ rāma i roṅkab saṅ talla gusti i suli, sīma vadi(1v7)hati săkṣī saṅ pamaggat vadihati pu ḍapit anak vanva i paṅḍamuan vatak vadihati inasə(1v8)an pasak-pasak pirak dhāraṇa 4 tuhān mirah-mirah pu rayuṅ sanak i mirah-mirah vatak vadihati maṅ(1v9)raṅkappi saṅ halaran pu dhānada anak vanva i paṇḍamuan vatak vadihati kapva inaṅsəan pa(1v10)sak-pasak pirak dhā 2 i sovaṅ-sovaṅ vahutta hyaṅ tumut maguṇadoṣa saṅ siṅgah vvah pu ra(1v11)hula, anak vanva i mirah-mirah vatak vadihati muaṅ saṅ habūn anak vanva i turayun vatak si(1v12)garan kapva inasəan pasak-pasak pirak mā 7 i sovaṅ-sovaṅ karamān saṅ hadyan vahu(1v13)tta hyaṅ makabaihhan pirak dhā 1 kinabaihhannira likhitta-patra pu ravi ◯◯◯
