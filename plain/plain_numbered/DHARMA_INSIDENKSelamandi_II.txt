Śelamaṇḍi II
Ed. by Marine Schoettel
---

(page 1r) (1r1) ǁ iku vruhane kaṅ voṅ haṅalap bumine si darani, ri śelamaṇḍi, kaṅ pabuyutan , yen andika(1r2)niṅoṅ, tan anani voṅ pati-pati haṅalapa sakiṅ babaneh, havaləra sabumine si darani kaṅ si(1r3)ma salavaṅ, tan paṅladana, tan kaladana, i rehe huvus katuri riṅoṅ, iku ta kaṅ aṅrakṣa (1r4) sapiha, savine kadahuta tumuli satkaniṅ rājamūdra, havaləra kaṅ sabumine si darani kaṅ sima (1r5) salavaṅ kadahuta savine, makadona hiya pekṣakna haṅalapa, i rehane kaḍəṇḍaha saki daləm, (1r6) saḍəṇḍani paṅalap bumi daləm ḍəṇḍahane,

kaṅ rājamūdra yen uvus kavaca kagugona dene si darani pihagmane, 

(1r7) titi, ka, 2, i śakā, 1317,

(page 1v) (1v1) ǁ iku vruhane kaṅ apaṅarah putajenan, sakalviraniṅ voṅ apaṅarah putajenan, yen a(1v2)ndikaniṅoṅ, deneka simane si darani kaṅ desa riṅ śelamaṇḍi,

i rehane luputa riṅ putajenan, (1v3) sakalviraniṅ putajenan saki daləm, saki yavi, luput, luput iṅ ririmbagan, pabata, titisara, (1v4) raravuhan, titiban, jajalukan, susuguhan, paṅisi kaṇḍi, luput iṅ sosorohan, (1v5) garəm, hurug-urugan dalan bəbnəraniṅ caṅgu, sakalviraniṅ rājakaryya putajenan saki daləm, saki yavi (1v6) luputa, luput iṅ arik-purih saprakara,

kaṅ rajamūdra yen uvus kavaca kagugona dene si darani pihagmane,(1v7) titi, ka, 2, i śakā, 1318,
