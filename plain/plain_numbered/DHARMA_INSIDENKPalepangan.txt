Palepangan
Ed. by Arlo Griffiths
---

(page 1r) (page 1v)(1v1) ǁ ◯ ǁ svasti śaka-varṣātīta 828 punah-śravaṇa-māsa, tithi aṣṭami kr̥ṣṇa-pakṣa, ha, va, śu, vāra, irikā divasa rāmanta i paləpaṅan makabehan, i(1v2)nanugrahān vineh makmitana prasasti de rakryān mapatih i hino pu dakṣottama bāhubajra-pratipakṣakṣaya,

samvandhanya saṅkā i tan patūtnikanaṅ (1v3) rāma lavan saṅ năyaka bhagavanta jyotiṣa, ikana savahnya sinaṅguh lamvit 2 kinon ta ya modhāra, pirak dhā 6 i satampah-satampah, kunaṅ saṅkā ri (1v4) hə:tnya tan vnaṅ modhāra samaṅkana, ya ta mataṅṅ yan panamvah rāmanta i rakryān mapatih,

kinonakan savahnya ukuran iṅ tampah haji, sinaṅguh (1v5) tampah haji, sātus ḍpa sihvā pañjaṅnya, səṅkə:nya tluṅ puluh ḍpa sihvā, kinon maṅukura vadvā rakryān i hino saṅ brahmā muaṅ rovaṅ samgat priṅ saṅ kañcur (1v6) mijilakan ya lamvit 1 tampah 7 blah 1 ikana samaṅkana ya ta kinon modhāra, pirak dhā 6 i satampah-satampah,

jari rāmanta matahil pirak dhā (1v7) 6 i satampah-satampah, piṇḍa pirak patahil rāmanta rikanaṅ savah lamvit 1 tampah 7 blah 1 pirak kā 5 dhā 5 len saṅkā ri pilih mas muaṅ kaṭik prāṇa, (1v8) 8 mara i bhaṭāra prāṇa 4 i saṅ năyaka prāṇa 4 piṇḍa savahni kaṭik lamvit 1 tampah 1 suku 1 kinabehanya, savah rāmanta lamvit 1 blah 1 katuhala(1v9)san tampah 2 kapkanan tampah 1 nāhan pratyekani savah rāmanta sampunyan inukur i tampah haji, len sumaṅkā rika hana ta savah bhaṭāra kmitan rā(1v10)manta lamvit 1 dmakni pūja, mūla lamvit 1 tan inukur ikā āpan hĭnanyan svabhāvanya, muaṅ lañjān pirak dhā 14 patukan pirak dhā 4ǁ panurat pira(1v11)k mā 4ǁ umijil ri māgha vinava saṅ umikul vali bhaṭāra, pavḍus pirak mā 8 umijil ri sasāṅan, nāhan anugraha rakryān mapatih i rāmanta i paləpa(1v12)ṅan sapasug banua,

tatra sākṣī samgat priṅ ḍapunta udāra anak vanua i srāṅan pumpunanni bihāra iṅ pahai, amasaṅakan i rakryān mapatih dyah va(1v13)no anak vanua i syutan vatək tiru raṇu, tuha kalaṅ rikaṅ kāla pu baruṇa, pu palinī, tuha banua pu kmir, pu gamana, pu gambir, gusti pu karṇa, pu aruṇa, pu (1v14) vāri, guru pu tarañjal, parujar pu pradhāna, maṅraṅkpi pu kuḍut, vinkas pu sādha, tuha banua i lampahan pu gammar, variga pu bur, huler pu bay, nā(1v15)han kvaihnira maṅagam kon, kumayatnākan ujar rakryān mapatih i hino, likhitapātra citralekha samgat priṅ
