Ayam Teas III (822 Ś – 901-01-01)
Ed. by Wayan Jarrah Sastrawan and Arlo Griffiths
---

(page 1r)(1r1) ǁ svasti śakavarṣātīta 822 punah-poṣyamāsa asṭami suklapakṣa, ha, ka, vr̥, văra, tatkăla ăjñă śrĭ mahărăja rake vatu kura (1r2) dyah dharmmodaya mahāsambhu tumurun i rakryan mapatih i hino pu bahubajrapratipakṣakṣaya rake halu pu saṅgrāmadhurandhara ra(1r3)ke sirikan pu samaravikrănta rake vka pu bhasvara rake pagar vsi pu vĭravikrama rake bavaṅ pu malavan samagat tiruan pu śivăstra maṅhu

(1r4)ri pu cakra vadihati pu ḍapit makudur pu samvrida kumonakan ikanniṅ vanua sĭma ayam təas kabeh hiṅhiṅana ikanaṅ ma(1r5)samvyavahara hana ṅkana anuṅ tan katamana de saṅ maṅilala drabya haji saparanya madaṅ amavili tlu tuhan i saśima ya paṅulaṅ kvo (1r6) ya ruaṅ puluh kvoanya ya sapi pataṅ puluh yan vḍus vvalu puluh yanṇḍah savatayan guluṅṅan tluṅ pasaṅ, maṅarah tluṅ lupaṅ (page 1v) (1v1) iṅ saśima yapuan pinikul dagaṅanya kadyaṅganni mabasanā mabisarāra masayaṅ makacapuri kapas vuṅkuḍu tambaga gaṅṣa (1v2) vsi phalaphalə kadut kalamvi laruna timah garam paḍat vəas lṅa gulla kasub amiri bamipali aṅavari ityevammadi (1v3) saprakarani dual pinikul kalima bantal i satuhan pikullanya paṇḍi amas tambaga gaṅsa vsi sobuban i satuhan (1v4) manənan cadar pataṅ pacadaran i sasĭma maparahu kabeh hana ry ayam təas 3 kapva matugallan tuḍan suhara 3 (1v5) i satuḍan samakana salaha de saṅ maṅilala drabvya haji, saparanyan maadaṅ allavəlli i sapradesa kabeh (1v6) makana prapyaṭī i ayahim təas
