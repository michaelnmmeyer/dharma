Tija & Haru-Haru
Ed. by Arlo Griffiths
---

(page 2r)(2r1)mabaki ri tumbas-tumbasan buyut amabaki, irikaṅ sīma kavajvan, ri tija, mvaṅ i haru-haru, atəhər kabhukti deni kbo (2r2) kikil, kunaṅ lavasnya kadval, vvalu likur tahun, kunaṅ tiṅkahnya de buyut amabaki tinumbas varuk lpas tan kapra(2r3)măṇa ikaṅ sīma kavajvan ri tija, mvaṅ i haru-haru denikaṅ avaju ri manayutī, kevala buyut amabaki juga pramāṇa ri (2r4) salbak-vukirnya, savahnya, kəbvanya, sapaniskāranya kabeh, tka ri sukhaduhkhanya magəṅ maḍmit, tuhun tan kola§(2r5)h-ulaha ikaṅ sīma tija haru-haru denikaṅ avaju ri manayuti, apan huvus lpas, kunaṅ keṅət-iṅətanya de śrī ma(2r6)hārāja, sor pakṣanikaṅ avaju ri manayuti makamukhya ikaṅ vasana, mvaṅ ikaṅ ḍinamvan, balavăn pakṣanikaṅ kbo ki(page 2v)(2v1)kil, makanimitta vara-varah rakryān jasun vuṅkal i śrī mahārāja, sira liṅnira pramāṇa irikaṅ sīma kavajvan ya(2v2)tan tuhagana ikaṅ avaju ri suruhanya, āpan nāyaka parani sadr̥vya-hajinikaṅ sīma kavajvan liṅ rakryān jasu(2v3)n vuṅkal, tinañan pvekaṅ avaju ri manayuti maṅaran vasana, ḍinamvan de śrī mahārāja ri parani dr̥vya-hajinikaṅ sīma (2v4) kavajvan ri tija, lāvan i haru-haru, ikaṅ pinupunikaṅ avaju ri manayuti, mājar ikaṅ avaju ri manayuti maṅaran va(2v5)sana, mvaṅ ḍinamvan, pinakapaṅivə:nya irikaṅ paṅuraṅ aṅasūvuh-uvuh liṅnya, tan tinahilakənya riṅ nāyaka, mithya ta ṅaranikā ra(2v6)kryān jasun vuṅkal yan panəṅguh mareṅ nāyaka dr̥vya-hajinikaṅ sīma kavajvan, ri tija, lāvan i haru-haru, (page 3r)(3r1) denikaṅ avaju ri manayuti, maṅkana panəṅguhnikaṅ avaju ri manayuti, tan vnaṅ anaṇḍākn irikaṅ sīma kavajvan, tan vnaṅ adval§ (3r2) varuk, tan vnaṅ adval lpas, mithya gatinikā, makanimitta pobhayanikaṅ avaju ri manayuti makamukhya ikaṅ vasana, ḍi(3r3)namvan, ikaṅ avaju ri mapapan, avaju ri paḍaṅ, avaju ri paṅkaja, avaju ri paliñjvan, paḍāvarah i śrī mahārāja yan vna(3r4)ṅ anaṇḍakən, paḍa vnaṅ adval varuk, paḍa vnaṅ adval lpas irikaṅ sīma kavajvan, tan pareṅ nāyaka dr̥vya-hajinya, keva(3r5)la kapramāṇa denya sovaṅ-sovaṅ, tuhun ikaṅ paṅmas, lāvan ikaṅ pore liṅnya mareṅ nāyaka, kalñokan deniṅ parāva(3r6)ju ta ṅaranikā ikaṅ avaju ri manayuti, vara-varah ikaṅ avaju kapāt hiniḍəp de śrī mahārāja, maṅkana kasorni pakṣa§(page 3v)(3v1)nikaṅ avaju ri manayuti, kunaṅ təmən amagəhakən pakṣanikaṅ kbo kikil, vvaya tulis rakryān asīma kmitanikaṅ bu§(3v2)yut amabaki amapagəhakn ikaṅ buyut amabaki yan pramāṇa ri tumbas-tumbasan buyut amabaki, irikaṅ sīma kavajvan (3v3) ri tija, lāvan i haru-haru, kaliliranani vka vet buyut amabaki, tan kolah-ulaha denikaṅ avaju ri manayuti tka (3v4) ri vka-vetnya, tka ri dlāhaniṅ dlāha, ikaṅ vvaṅ yan huvus pinagəhan deni tulis rakryān asīma, pinagəhakn ikā de (3v5) śrī mahārāja, tan ucap-ucapən tka ri dlāhaniṅ dlāha, lāvan muvah atyanta lavasnyan tinumbas ikaṅ sīma kavajvan i ti§(3v6)ja lāvan i haru-haru, tka vvalu likur tahun, tan hana paṅanuvandhanikaṅ avaju ri manayuti, kvehnira saṅ nāyaka ri harəp,
