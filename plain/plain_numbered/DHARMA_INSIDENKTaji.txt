Taji
Ed. by Wayan Jarrah Sastrawan and Arlo Griffiths
---

(page 1r)(1r1) ǁ svasti śaka-varṣātīta 823 caitra-māsa dvitīya kr̥ṣṇa-pakṣa, vurukuṅ, pahiṅ, budha, vāra, āditya-stha, anurādha-nakṣatra, mitra-devata, varīyā(1r2)n-yoga, taitila-karaṇa, tatkāla rakryān i vatu tihaṅ pu saṅgrāmadhurandhara, manusuk lmah kbuan-kbuan i taji vatək dmuṅ, ukurnya lamvəan vai(1r3)tan paṅidulnya ḍpa sihuā 93 kidul paṅabaratnya ḍpa sihuā 112 kabarat paṅalornya ḍpa sihuā 93 lor paṅavetanya ḍpa sihuā 112 anuṅ ma(1r4)kalmah ikanaṅ lmah anak vanua i taji, ṅarannikanaṅ malmah, si tukai ramani tihaṅ, muaṅ si padas ibuni suməg, si məṇḍut ibuni maṅās, si kiṇḍayut rāmani (1r5) bərətək, si tavḍak ramani səmək, si kuśala ramani ṇḍanah, si glo ramani kulir, si bṅal ramani kalihan, ubhaya-sanmata patūtni vuvusnya sakvaihnya, (1r6) salmah prasama umehakann ikanaṅ lmah muaṅ ikanaṅ rāma i taji kabaih, ubhaya-niścita kapua maṅayubhāgyan sinusuk ikanaṅ lmah de rakryān, nāhan mataṅya(1r7)n sinusuk de rakryān ginavai kabikuan, ṅarannikanaṅ kabikuan iṅ devasabhā muaṅ savah i taji salamvit sīmānikanaṅ kabikuan, ṅarannikanaṅ savah iṅ nyū (1r8) nāhan parəṅnya sinusuk, de rakryān rikanaṅ kāla,

makon rakryān maṅasəakna pasak-pasak i rakryān mapatih, savyavasthāniṅ manusuk sīmā daṅū, raka(1r9)rayān ri hino pu bāhubajrapratipakṣaḳsaya, rakryān i sirikan pu samaravikrānta, rakryān i vka pu kutak, saṅ pamgat tiruan saṅ śivā(1r10)stra pu asaṅā, kapua inasəan vḍihan gañjar haji pātra sisi yu 1 simsim prāsāda voh 1 brat su 1 sovaṅ-sovaṅ, rake halaran pu havaṅ,

(page 2r)[ca. 11 lost lines] (page 2v)[ca. 11 lost lines] (page 3r) (3r1) kulumpaṅ vḍihan yu 4 mas mā 4 saṅ hyaṅ brahmā vḍihan yu 1 mas mā 1 siṅhal saṅ makudur ar paṅuyup vḍihan yu 1 tamvakur mesi vəas ku 1 vsi i(3r2)kət 5 mas mā 4 vəas pada 1 vsi ikat 10 vḍus 1 taṇḍas 1 kumol 1 pras mevak salaran 1 skul dinyun 5 mevak sarvva-māṅsa, ta(3r3)vur hantru 1 hayam lanaṅ 4 hantiga 4 hapū salimas havu salimas, dāṅ 1 tarai 1 padyūsan 1 karantiga 1 saragi pevakan 2 vaduṅ 1 rimbas 1 patu(3r4)k 1 tampilan 1 kris 1 kampit 1 gulumi 1 gurumbhāgi 1 pamajha 1 aṅkup 1 dom vsi paṅhatap 1 lukai 1 liṅgis 4 vaṅkyul 1 laṇḍuk 1 (3r5) saṇḍi 1 paṅin-aṅin 1 kampil 1 sr̥nti 1 dmuṅ irikāṅ kāla pu cintyā anak vanua i gurantiṅ vatak ra nyū, inaṅsəan vḍihan raṅga yu 1 simsim prāsāda (3r6) voh 1 brat su 1 saṅ pamgat anakvi rake śrī bhāru dyah dhetā inasəan ken buat vetan vlah 1 simsim prāsāda voh 1 brat mā 8 taṇḍa rakryā(3r7)n iṅ buravan tumūt pinakasākṣīniṅ manusuk sīmā, samgat kayo pu cara, samgat vrig-vrik pu liṅga, rake kiva pu naravīra, rake padlagan pu tandaṅ, sa-(3r8)mgat paṅharvṅan pu galuṅ, samgat putat pu jagul, samgat hampuṅan pu basu, samgat kinivaṅ pu bnat, samgat kaliki pu arjja, samgat vatu antan pu basa, (3r9) rake muṅgaṅ pu svaṅ, samgat rimvañcak pu kr̥ṣṇa, samgat puluṅ kajaṅ pu ananta, kapua vinaih vḍihan raṅga yu 1 simsim prāsāda voh 1 brat mā 4 sovaṅ-sovaṅ, (3r10) patih koluṅan nayaka 6 pu halaran rāmani kapana, pu dahan rāmani manuṅgaṅ, pu dhanū, pu buatoh rāmani bolotoṅ, pu variga rāmani suruṅ, pu hala(3r11)ḍiṅ rāmani komala, vinaih vḍihan yu 1 mas mā 4 sovaṅ-sovaṅ, anakbinya ken vlah 1 mas mā 2 sovaṅ-sovaṅ, patih matuha lampuran 2 pu buddha, saṅ vatu ma(3r12)ṅgul vinaih vḍihan yu 1 mas mā 4 sovaṅ-sovaṅ, pu grīdha rāmani na(la), pu bayatū rāmani gutī, vinaih vḍihan yu 1 mas mā 4 sovaṅ-sovaṅ, patih maṅju(ru)

(page 4r)[ca. 11 lost lines] (page 5r)[ca. 11 lost lines] (page 6r) (6r1) piṇḍa prāṇa 392 kapua inagamman vsi urā ruaṅ puluh vsi lima vlas vsi sapuluh vsi isor sovaṅ-sovaṅ, parṇnahniṅ tinaḍah vəas kadut 57 haḍaṅan 6(6r2) hayam 100 muaṅ saprakāraniṅ asinn-asin, ḍeṅ hasin, kaḍivas, kavan, biluṅluṅ, hantiga, rumahan, tuak len saṅkā iṅ jnu, muaṅ skar campaga, puḍa(6r3)k, skar karamān, ron dinānan tamvainiṅ manaḍah taṇḍa rakryān ron 6 saṅ vahuta hyaṅ kudur 1 tamviran ron 10 patih vahuta, nayaka lampuran, vinkasniṅ va(6r4)huta parujarniṅ patih ron 20 humarap kidul-lorniṅ kalaṅan tpi siriṅniṅ vanua 7 ruaṅṅ uaṅ iṅ sasiriṅ ronya 14 humarap kabarat-vetanniṅ kalaṅan tuha (6r5) paḍahi ron 5 humarap kidul i puṅkuran saṅ mapatih, mūla vuai ron 4 rāma māgamman i taji ron 40 vaduā rarai rāmanta ron 5, piṇḍa ron dinānan (6r6) tamvainiṅ mavaih manaḍaha 150 kahlamanya, iṅ tr̥tīya kr̥ṣṇa, pa, po, vr̥, vāra, vinaih ikanaṅ rāma i taji manaḍaha muvah ron dinānan 10 vaduā rarai rāmanta, (6r7) ron 50 rāma jātaka iṅ kabikuan ron 20 reṇanta matuha manuam ron 120 piṇḍa ron kapiṅruanikanaṅ rāma manaḍah 290 ekapiṇḍanikanaṅ ron ri(6r8)kanaṅ paṅan piṅrua 440 nāhan parṇnah taṇḍa rakarayān iṅ buravan masamūha, muaṅ ikanaṅ rāma i taji, mamaṅan maṅinum majnu, maskar, masivo maṅi(6r9)gəl, manavuṅ karuṅ hayam, kapua mahyun taṇḍa rakryān maguyu-guyvan umarsukhāmvaknikanaṅ rāma, i sampun tanḍa rakryān masavuṅan maṅigal ikanaṅ rāma kabaih molih (6r10) pataṅ kuliliṅ gumanti reṇanta maṅigal, molih pataṅ kuliliṅ, mareryan reṇanta maṅigal, umadəg saṅ makudur maṅuyup, umaṅsə: ikanaṅ patih vahuta nayaka lampu(6r11)ran tpi siriṅ muaṅ kalaṅ gusti variga vinkas parujar, sahananiṅ rāma māgman kabaih muaṅ rāma maratā, muaṅ reṇanta matuha rarai hadəan hulun gr̥hastha viku, kapua ma(lu-) (page 7r) (7r1) ṅguh kumuliliṅi saṅ hyaṅ vatu sīmā, muaṅ kulumpaṅ ri sorni vitāna, i natarnikanaṅ kabikuan riṅ devasabhā, kapua ruməṅəakan de saṅ makudur maṅuyup, ri sampun saṅ makudur manumpah(7r2)panapamo, manamvah ikanaṅ rāma kabaih ri saṅ hyaṅ vatu sīma, ri sampunya manamvah kapua ya kabaih umuvah i ronya, nahan luīrniṅ deniṅ sumusuk ikanaṅ kabikuan riṅ devasabhā, (7r3) muaṅ sīmānya savah lamvit 1 sampun śuddha pariśuddha kasusukannikanaṅ kabikuan ri devasabhā, muaṅ sīmanya, de rakryān ri vatu tihaṅ pu saṅgrāmadhurandhara, vinehakannira ya ri (7r4) anaknira anakbi samgat dmuṅ pu cintyā rake śrī bhāru dyah dhetā, sira rumakṣā saṅ hyaṅ dharmma, sira vruha i kahayuaknanikanaṅ kabikuan, sira matguha karmmanya, samaṅkana deya saṅ karmmaṇya (7r5) kabaih kapua sira matguha ri svakarmmanira, yāpuan hana mahala rikana āyatana bhaṭāra, prasamā saṅ karmmaṇya kabaih gumavaya ikanaṅ mananā, yathānyan rahayua, mataṅya rake śrī (7r6) bhāru atah vinaih rakryān i vatu tihaṅ irikanaṅ kabikuan, muaṅ sahanani vka rake śrī bhāru, ri dlāhaniṅ dlāha sirātah pramāṇā kumayatnākna saṅ hyaṅ dharmma, ikana kunaṅ sahanani vka rakryān i (7r7) vatu tihaṅ anuṅ len saṅkā ri rake śrī bhāru, tar ilua rikanaṅ dharmma muaṅ irikanaṅ sīmā, paṅasəananikanaṅ kabikuan, iṅ parhyaṅan haji iṅ raja, buat-thajyanya maṅragā kamvaṅ, aṅkan tahu(7r8)n, muaṅ mas ku 2 panumvasa hasap maknā ri bhaṭāra riṅ raja, umtua iṅ caitra, samaṅkana mas umtua riṅ aśuji, yāpuan hana sukha-duhkhanya, saṅ marhyaṅ iṅ raja atah gumuṇa-doṣā ya, (7r9) yathānyāyā, yāpuan hana kilalān umuṅgu rikanaṅ kabikuan, baṇyāga vantal, uṇḍahagi, paṇḍai mas vsi tāmra kāṅsa, macadar maṅulaṅ haḍaṅan sapi vḍus aṇḍah, (7r10) pinilai kataṅgaran, samval mapaḍahi, maṅiduṅ, ityaivamādi saprakāraniṅ kilalān, pattātah tumamā ri bhaṭăra, yan paṇḍai prakāra pataṅ gusali tumamā ri bhaṭāra, salvihnya sra(7r11)hakna ri saṅ maṅilala drabya haji, maṅkanātah parṇnahanikanaṅ kilalān kabaih yan uṅgu rikanaṅ kabikuan riṅ devasabhā, mataṅyan maṅkana parṇnahnikanaṅ kilalān kabaih anu(7r12)graha śrī mahārāja rake vatu kura dyah balituṅ, i rakryān ri vatu tihaṅ pu saṅgrāmadhurandhara, nāhan lvīrni kasaṅskārānnikanaṅ sīmā iṅ kabikuan riṅ devasabhā, muaṅ sīmānya (page 7v) (7v1) savah mataṅya deyanikanaṅ saṅ caturvarṇna vuluh panavī patih vahuta kalaṅ gusti variga vinkas parujar tuha banua muaṅ sovāraniṅ rāma maratā anak vanua kabaih katguhakna(7v2)ntā ikiṅ sīmā i taji kabikuan iṅ devasabhā, sīmā rakryan i vatu tihaṅ yāpuan hana kumira-kira kalvurananikiṅ sīmā, pañcamahāpātaka paṅguhanya, manurat jayapātra (7v3) citralekha i dmuṅ saṅ neṣṭi ǁ◯ǁ
