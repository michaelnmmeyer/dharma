Ayam Teas I (822 Śaka)
Ed. by Arlo Griffiths and Wayan Jarrah Sastrawan
---

(page 1r)(1r1) ǁ svasti śaka-varṣātῑta 822 punah-posya-māsa tithi aṣṭami śukla-pakṣa, ha, (1r2) ka, br̥, vāra,

tatkāla ăjñă śrῑ mahărāja rake vatu kura dyah dharmodaya mahāsambhu (1r3) tumurun i rakryān mapatih i hino pu bāhubajrapratipakṣakṣaya rake halu pu (1r4) saṅgrāmadhurandhara, rake sirikan pu samaravikrănta, rake vka pu bhāsvara, rake pagar vsi (1r5) pu vīravikrama, rake bavaṅ pu maṅlavan samgat tiruan pu śivāstra, maṅhuri pu cakra (1r6) vadihati pu ḍapit, makudur pu sāmvr̥da, kumonnakan soāraniṅ vanua sĭma i aya(1r7)m təas, hiṅhiṅṅana ikanaṅ masamvyavahāra hana ṅkāna, anuṅ tan knā de saṅ maṅilala dra(1r8)bya haji tluṅ tuhān iṅ sasamvyavahāra iṅ sasῑma, yan paṅulaṅ kbo ya ruaṅ puluh (1r9) kboanya, sapi pataṅ puluh, vəḍus vualuṅ puluh, aṇḍah savantayan, maguluṅa (page 1v)(1v1) tluṅ pasaṅ, maṅarah tluṅ lumpaṅ iṅ sasῑma, yāpuan pinikul dagaṅnya, kady aṅgāniṅ mabasana (1v2) masayaṅ, makacapuri, kapas, vuṅkuḍu, tamvaga, gaṅsa, vsi, timah, garam paḍat, vəas, lṅa, (1v3) gula, saprakāraniṅ dual kalima bantal i satuhān pikul-pikullananya, paṇḍai mas, (1v4) tamvaga, gaṅsa, vsi, sobuban iṅ satuhān tannənun cadar pataṅ pacadaran iṅ sasῑma, ma(1v5)parahu kabeh hana ry ayam təas 3 kapua masuṅhāra 3 iṅ saparahu kapua matu(1v6)ṅgalana tuṇḍān masuṅhara 2 iṅ satuṇḍān ǁ
