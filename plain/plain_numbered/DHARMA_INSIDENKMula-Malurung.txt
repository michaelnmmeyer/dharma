Mula-Malurung
Ed. by Eko Bastiawan and Arlo Griffiths
---

(page 1r) (page 1v) (1v1) ǁ ◯ ǁ nama śivaya ǁ ◯ ǁ svasti śakavarṣātīta, iṅ śaka, 1177, mārggaśiramāsa, tithi pañcada(1v2)śi śuklapakṣa, ma, u, bu, vara, juluṅ, grahacāra, nairitistha, adrānakṣatra, śūlabhr̥tdevata, baruṇamaṇḍa(1v3)la, indrayoga, kuverapārvveśa, karkkaṭarāśi, visvabasumuhūrtta, vavakaraṇa,

irika divaśāny ājñā pādu(1v4)ka śrī mahārāja, sakvaihnira kr̥tapratiṣṭa dainira narāryya sminiṅ rāt, riṅ sanagarasanagara, makamukhya śrī (1v5) mahārāja, śrīlokavijayapuruṣottamavīrāṣṭabasudevādhipānivāryyavīryyaninditaparakrama mūrdva(1v6)janamottuṅgadeva, kr̥tānagarābhiṣekanāmalañchana, makapurassārānugrahanira bhaṭāra parameśvara (1v7) , śrīsakalayavadvīpanaranāthādiguru, sira saṅ pinakaguru dainiṅ samaptagrāma, samastakṣatriya, makādi sa(page 2r)(2r1)kvaihnira prabhū ṅke riṅ nūṣa java, mvaṅ makottuṅgānugrahanira narāryya sminiṅ rāt, śrīyavadvīpasamastarājādi(2r2)viśeṣāninditasaṅgrāmaparakramadigvijayānivāryyavīryyasnahanāmottuṅgadeva, prakaśitasminiṅrātnā(2r3)malañchana, tinaḍah dainira samastakṣatriya, makādi rakryan mahāmantrī hino, rakryan mahāmantrī sirikan, ra(2r4)kryan mahāmantrī halu, umiṅsor i para taṇḍa rakryan riṅ pakirākiran makādi saṅ pamgat i tirvan, puspapāta ḍa(2r5)ṅ ācāryya jayaṅga, saṅ pamgat iṅ kaṇḍamuhi, puspapāta ḍaṅ ācāryya marmmananda, saṅ pamgat i maṅhuri, puspapāta ḍaṅ ā(2r6)cāryyagraja, tlas karuhun saṅ rāmapati, mapañji siṅharṣa, an aki begos, makasirkasi raṅgah vahas, mapa(2r7)ñji buliṇḍah, apasəṅgahan saṅ prāṇarāja, padamlakna saṅ hyaṅ rājapraśasti, umuṅgveṅ upala, tāmbra, ripta kunaṅ, sa(page 2v)(2v1)mbhanda, gati saṅ prāṇarāja, an kadi hulun kalilin parṇnah saṅ prāṇarāja, śaivake sira narāryya sminiṅ rāt, tiṅkah saṅ (2v2) prāṇarāja, śaivaka ri sira kakinira narāryya sminiṅ rāt, sira saṅ līna riṅ ḍāmpa mās, sira saṅ pinratiṣṭanira narāryya (2v3) sminiṅ rāt, makasvarūpaṅ viṣṇvarccha, na ṅkāne saṅ hyaṅ dharmme kagnəṅan, makasaṅjñā narasiṅhanagara, saṅ prāṇarāja, (2v4) pinakahastapāda dai narāryya sminiṅ rāt, ri kālaniṅ kāryya pratiṣṭa mahābhāra, muvah ri paṅḍirinira rāmanira (2v5) narāryya, gumantyani paṅḍirinira kakinira, śaivaka saṅ prāṇarāja, ri sira rāmanira sira pāduka saṅ ahulun sa(2v6)ṅjñānira, sira saṅ tlas pinratiṣṭa makasvarūpaṅ viṣṇvarccha denira narāryya sminiṅ rāt, ṅkāne saṅ hyaṅ dharmma ri kiḍal, ma(2v7)kanāmadheya narasiṅhāsana, saṅ prāṇarāja lot sāri pinakataṅansukunira, ri kālaniṅ kāryya pratiṣṭa bhūmi(page 3r)(3r1)śoddhanādi, mvaṅ ri kālani kapratiṣṭanira pamanirātəhər pinakarāmātuhanira, sira saṅ lineṅ kubvan agə̄ṅ, (3r2) rāmanira narāryya vaniṅ hyūn, kakinira rānakira, sira śrī kr̥tānagara, sira makasvarūpaṅ viṣṇvarccha, ṅkāne saṅ hyaṅ (3r3) dharmme pikatan, saṅ prāṇarāja muvah pinakahastapāda dai narāryya sminiṅ rāt, ri kālani bhūmiśoddhanā(3r4)di, muvah ri kālani kapratiṣṭanira yuyutira, ṅkāne saṅ hyaṅ dharmma ri kalaṅ bret, saṅ prāṇarāja pinakapura(3r5)ssārani paṅhuvusakən samahābhārani kāryya, muvah ri kālanira narāryya sminiṅ rāt anusuk dharmma ṅkāne (3r6) pagə:r, makanāmadheya narasiṅharājya, saṅ prāṇarāja lot hati pinakaparabvatnira, valuyana taṅ ujar (3r7) , anantara saṅke līnanira pamanira pva, aṇḍiri ta sira pamanira, sira narāryya guṅ iṅ bhaya, śaivaka saṅ prāṇarā(page 3v)(3v1)ja ri narāryya guṅ iṅ bhaya, svarggastha pva narāryya guṅ iṅ bhaya, gumanti ta narāryya toh jaya, pramaṇa riṅ jagat (3v2) kaka sira dai narāryya guṅ iṅ bhaya, paman muvah dai narāryya sminiṅ rāt, śaivaka muvah saṅ prāṇarāja ri narāryya (3v3) toh jaya, lina pva narāryya toh jaya, narāryya sminiṅ rāt ta pinasaṅakən prajāpatya, dai para śaivaka (3v4) makādi saṅ pamgat iṅ raṇu kabayān saṅ apañji patipati, makaḍapur ikaṅ nagara tumapəl, makasiṅhanira pāduka mpu(3v5)ṅkv iṅ kapuluṅan sirānavasthā, sthāpaka riṅ kabhairavan, sira tānusuk saṅ hyaṅ dharmma panaivaśikān riṅ tahən ma(3v6)nis, dinadyakənira kakolikān, makāṅśa sadr̥vya hajinikaṅ tahən manis, tinūtnyan piṇḍah vatə(3v7)k vuga, makanimitta rəṇanira narāryya sminiṅ rāt, an digvijayān makasthāpake sira, muvah hana ta sira brāhmaṇa (page 4r) (4r1) paramargvedajñā, sira rāghavadeva ṅaranira, apasəṅgahan brahmārājaguru, sira ta vineh anusuka dharmma (4r2) sīma svatantra kakolikan, riṅ bhūmi jaṅgala, ika maṅaran i hasəm pañjaṅ, lāvan paranakanikaṅ pañjiṅ dharmma ri hu(4r3)juṅ maṅaran ryy ayoddhya, mvaṅ hana ta sira maḍhaka ṅaranira, paramayajurvvedajñā, agamajñā, paramatatvavit (4r4) sira ta pinakapurohitanira rānakira, sira śrī kr̥tānagara, pinarivr̥tta ta sira deniṅ anyabrāhmaṇa vedapāra(4r5)ga, lvirnira, rəgvedajñā yajurvvedajñā sāmavedajñā, sinevita ta sira deniṅ anekabhaṭamantrīmukya, makā(4r6)di saṅ pamgat iṅ raṇu kabayān mapañji patipati, saṅ vineh anusuka dharmma sīma svatantra, ṅkāneṅ bhūmi jaṅgala, ma(4r7)kanāmāṅ kr̥ṣṇapura, saṅ rāmapati, mapañji siṅharṣa, apatih i sira śrī śāstrajaya, saṅ sinuṅ anusuka dharmma sīma sva(page 4v)(4v1)tantra, ṅkāneṅ bhūmi kaḍiri, makanāma mitrapuri, saṅ apañji nirākāra, dmuṅ riṅ jaṅgala, sumivī śrī harṣavijaya, saṅ (4v2) vineh anusuka dharmma sīma svatantra, ṅkāne bhūmi jaṅgala, makasaṅjñā surāsana, saṅ apañji dūtarāga, prahajya(4v3)n, saṅ vineh anusuka dharmma sīma svatantra, ṅkāneṅ bhūmi vetaniṅ kavi, makasaṅjñā kr̥tāsana, saṅ apañji samaka, a(4v4)patihira narapati kr̥tānagara, saṅ inanugrahan anusuka sīma svatantra, ṅkāneṅ bhūmi jaṅgala, makanāmaṅ harija(4v5)ya, saṅ apañji siṅanambat, apatih i vuravan, amaṅku kaprabhūniraji jayakatyə:ṅ, saṅ vineh anusuka dharmma sī(4v6)ma svatantra, ṅkāneṅ bhūmi kaḍiri, ataganikaṅ vahuta rāma triṇi taṇḍa, makasaṅjñā kr̥ṣṇāsana, tlas karuhun saṅ (4v7) prāṇarāja, saṅ nityadhirotsāhāṅālocitta nayopāya riṅ ahorātra, dumadyakən svāsthāniṅ rāt (page 5r) (5r1) ṅūniṅ[ū]ni kadigvijayanira narāryya sminiṅ rāt, samaṅkāna pinakādiniṅ śaivaka ri sira narāryya sminiṅ rā(5r2)t, kapva talvilvihan kabhaktin, aṅulahakən dharmmaniṅ śaivaka saptati, dvāra saṅ prāṇarāja tan kevəhan amaṅ(5r3)hyaṅakən sakaptini rovaṅira śaivaka, ri sira narāryya sminiṅ rāt, paṅavruhana yan maṅkana, paḍa kr̥tānu(5r4)graha sakveh iṅ pinakādiniṅ śaivaka samaṅkā lvirnira, hatur saṅ prāṇarāja nimittanikā, tuhun saṅ prāṇarāja ju(5r5)ga tapvan kr̥tānugraha ri kasusukaniṅ sīma, denira saṅ prabhu saṅ tlas kapratiṣṭa dai narāryya sminiṅ rāt, ikan maṅka(5r6)na, sukha saṅ prāṇarāja, maṅkin dhirotsaha, anəkāni ta bahunāyaka, śaivaka ri rovaṅniṅ aśaivaka, mvaṅ śai(5r7)vaka ri sakvehnira prabhu ṅke riṅ nūṣa java, mvaṅ i madhura, ṅūniṅūni kasuṣṭubhaktin saṅ prāṇarāja ri sira narā(page 5v)(5v1)ryya sminiṅ rāt, āpan tan hana deva makādiṅ brahmā viṣṇu maheśvara, an lena saṅke sira narāryya smi(5v2)niṅ rāt, vnaṅ aṅanugrahakna sakāptiniṅ śaivaka mahābhāra ri sira, mvaṅ vnaṅ aṅrākṣa yogya rākṣan, an (5v3) ḍaṇḍa yogya ḍaṇḍan, rumākṣaṅ sarvvadharmma, mūnarjīvakən sahananiṅ dharmma parikṣiṇa, tan paveh ryy abhicaruka(5v4)niṅ lmah bala, lāvan sahananiṅ sīma parasīma, kalaṅ, kalagyan, kamūlan, kakurugan, kuṭi vihāra, śā(5v5)la, parhyaṅan, karṣyan, umaluyakən pūrvvasthitinya juga sira, kumatuturakən sakramanya ṅūni riṅ muhun mala(5v6)pa, makanimitta vdiniran kacāmpurana pamaṅunira dharmma, apituvi praśāsti kadānaśūranira, asaṅkyeya saṅ (5v7) brahmāṇa kr̥tadānapratigraha saṅke sira, lumrā ta kirttyanurāganira riṅ rāt, śaratkālapūrṇnaca(page 6r)(6r1)ndrajyotsnănibha, an kadi ta dilahniṅ pūrṇnaśaśāṅka ri kālaniṅ lahru, prakāśa ta kaśūradhīrasiṅhanira, (6r2) anivāryyavīryyanira, aninditaparakramanira riṅ raṇāṅga, maddhyăhnādityakarasutaikṣṇyapratima, an ka(6r3)di ta sătiśayani panas i tejaniṅ ăditya ri kālaniṅ tṅahṅ vai, saṅsiptanya, śūra śakti vāni sira riṅ raṇāṅga (6r4) maṅkāna hiḍəp saṅ prāṇarāja riṅ svahr̥daya, dumeh saṅ prāṇarāja maṅkāna, yāvat hana sira puruṣa vnaṅ aṅanugra(6r5)hakna sakahyuniṅ śaivaka ri sira, sira paśarīraniṅ sarvvadeva makādiṅ trideva, sira mātā, sira pitā, sira (6r6) guru, ikā ta dvāra saṅ prāṇarāja, ekacitta gumavayakən guruśuśrūṣā, an śaivaka ri sira narāryya (6r7) sminiṅ rāt, muvah tan hana mātāpitā, guru, an lena saṅkeṅ kadi tiṅkahira sinevaka paḍa lāvan sira na(page 6v)(6v1)rāryya sminiṅ rāt, paṅavruhana yan maṅkana, katon daini kaniṣṭamaddhyamottama, saṅ prāṇarāja nityasaṅsa(6v2)rgga mvaṅ saṅ rāmapati, anaṅkil ri sira narāryya sminiṅ rāt, aṅālocitta nayopāya, mvaṅṅ aṅlampahakən bala(6v3)kośavāhana, dumadyakən sthīratarani paluṅguhnira saṅ prabhu riṅ maṇikanakasiṅhāsana, mvaṅ dumadyakən vr̥(6v4)ddhiniṅ yaśānurāganira narāryya sminiṅ rāt, prakāśita riṅ nūṣa paranūṣa, tinūt i parāmadigvijayanira narāryya (6v5) sminiṅ rāt, anmahakən savalələ̄niṅ sayavadvīpamaṇḍala, anūluyani nūṣāntara, nāṅ madhura, makavyakti sira (6v6) śrī harṣavijaya, parṇnah pahulunan dainira narāryya sminiṅ rāt, inandəlakən muṅgveṅ ratnakanakasiṅhā(6v7)sana, ṅkāneṅ bhūmi jaṅgala, putranira saṅ apañjy adimūrtti, rakryan kulup kuda, ipe denira narāryya sminiṅ (page 7r) (7r1) rāt, inadgakən prahajyan ṅkāneṅ nagara madhura, ri kāla saṅ apañjy ādimūrtti mare tumapəl, sira narā(7r2)ryya kiraṇa, săkṣăt ātmajanira narāryya sminiṅ rāt, pinratiṣṭa juru lamajaṅ, pinasaṅakən jagatpālaka, ṅkā(7r3)neṅ nagara lamajaṅ, sira narāryya mūrddhaja, ătmajanira muvah, sira śrī kr̥tānagara nāmaniran inabhiṣeka, pi(7r4)nasaṅakən ṅkāneṅ maṇikanakasiṅhāsana, riṅ nagara daha, sinevitaniṅ bhūmi kaḍiri, sira turuk bali, putrī(7r5)nira narāryya sminiṅ rāt, pinakaparameśvarīnira śrī jayakatyəṅ, săkṣăt kapvanakanira narāryya sminiṅ rāt (7r6) sira pinratiṣṭa ṅkāneṅ maṇikanakasiṅhāsana, makanagare glaṅglaṅ, sinevita dainikaṅ sakalabhūmi vuravā(7r7)n, sira śrī ratnarāja, parṇnah ari vvaṅ sānak amisan de narāryya sminiṅ rāt, pinratiṣṭa ṅkāneṅ maṇikanakasiṅhā(page 7v)(7v1)sana, riṅ rājya i moroṇo, sira śrī narajaya, parṇnah aryy amisan dai narāryya sminiṅ rāt, sirenandəla(7v2)kən riṅ maṇikanakasiṅhāsana, ṅkāneṅ nagara ri hriṅ, sira śrī sabhājaya, parṇnah aryy amisan dai narāryya sminiṅ rā(7v3)t, sira pinratiṣṭa ṅkāneṅ maṇikanakasiṅhāsana, ri nagara lva, sira saṅ prabhu samaṅkana lvirnira, kapva ta sira tlas kr̥(7v4)tābhiṣeka dainira narāryya sminiṅ rāt, ṅkāne nagaranira sovaṅsovaṅ, saṅ prāṇarāja lot sāri lina(7v5)mpahakənira narāryya sminiṅ rāt, tūtniṅ senavr̥nda śaivaka, yadyan brāhmaṇa, rəṣi, śaiva, sogata, a(7v6)təhər amrayogakən sādhana, sādhananiṅ kāryya mahābhāra, rājābhiṣekādi, āpan tan hana śaivaka kadi (7v7) saṅ prāṇarāja, śaivaka ri sira narāryya sminiṅ rāt, tan vruh anəṅgah maṅgalya, tan vruh anəṅgah alapā, ta(page 8r)(8r1)n vruh anəṅgah dūrggama, yāvat inutusniṅ kadi sira śinevaka, lumampah juga tan asuna, nimitta saṅ prāṇarā(8r2)jān maṅkana, āpan niyatāmaṅguhakən abhyudāya riṅ ihātra parātra, ikaṅ vvaṅ nityaṅūlahakən dharmmaniṅ śai(8r3)vaka saptati, an maṅkana lkas i saṅ prāṇarāja śaivaka, sārisaryy aṅlampahakən sapaṅutusira narāryya sminiṅ rā(8r4)t, apituvy ankani ṣeṣṭasādhyani manahnira narāryya sminiṅ rāt, riṅ vāhyădhyātmika, ikān maṅkana, tapvan saṅ (8r5) prāṇarāja inanugrahan ri kasusukaniṅ sīma, ika ta dvāra sama śaivaka labdheṣṭaprayojana, huvus (8r6) kr̥tānugraha, makādi saṅ rāmapati, mahəm mālapkna, musapa reṇu caraṇadvayanira narāryya sminiṅ rāt, aṅ(8r7)hyaṅa turunani varasanmatanira narāryya sminiṅ rāt, aṅanugrahakna thāni sāvakanya, dadyakna sīma ma(page 8v)(8v1)pakna i saṅ prāṇarāja, riṅ tadanantara, marək ta sakveh saṅ labdhānugraha, makapaṅhulu saṅ rāmapati, riṅ śū(8v2)nyadeśa, panambah i manə̄manə̄hi lmah i talapakaniṅ kadi bhāvanira devamūrtti lobhāṅhyaṅ tulusani va(8v3)raprāsāda lmah i talapakan ra saṅhulun i manə:manə:hiṅ kadi bhāvanira, ndya ta tulusani sihsanmatanire (8v4) manə:manə:hira, hilaṅakna duhkhamanastāpani manə:manə:hira, makadvāra tan samani varaprasāda lmah i tala(8v5)pakanira, aṅanugrahakən sukhāsamasama, makādi kasusukaniṅ sīma, ri manə:manə:hira makabehan, tu(8v6)hun manə:manə:hira pun prāṇarāja, tapvan inanugrahan sīma de lmah i talapakanira, punikā tāṅde ci(8v7)ttaskhalitāṅdadyakən duhkhamanastāpa, riṅ svahr̥dayani manə:manə:hira sovaṅsovaṅ, an kadi ta manə:(page 9r)(9r1)manə:hira kr̥tāghna, kadi tan vruh iṅ aguṇa, kādi tan guṇagrrāhī, kādi svărtha kevala, samaṅkānādini(9r2)kaṅ doṣa tumama ri manə:manə:hira, mvaṅ kadi paṅktibhedī lmah i talapakan ra saṅhulun, yatan pānulus asih(9r3)sanmata lmah i talapakanire manə:manə:hira, saṅsiptani panəmbah i manə:manə:hira makaśirassnāna ra(9r4)rab i lmah i caraṇadvayaniṅ kadi sira devamūrtti, aṅhyaṅ turunani varānugraha lmah i talapakanira, iri pu(9r5)n prāṇarāja, makanimitta yogyanipun anugrahana thāni, sathāni rvaṅ thāni dadyakna sīma svatantra, gañja(9r6)rananipun nitya gumavayakən dharmmaniṅ śaivaka saptatī, makatəmbeyan i sira kakinira, namas te sira bhaṭā(9r7)ra namaś śivāya, sira saṅ līna riṅ ḍampa kanaka, makāvasāna paṅḍiri lmah i talapakan ra saṅhulun, an pi(page 9v)(9v1)nakaikacchātraniṅ bhūvaṇa sayavadvīpamaṇḍala, anuluyani nūṣāntara, an maṅkana panambah saṅ rāmapati, (9v2) tan vavaṅ sirāsaṅgup, sḍaṅ ekacitta rumasani paramayogyani panambah saṅ rāmapati, āpan svabhāvaniṅ (9v3) kadi sira devamūrtti viṣṇvavatāra, tan vavaṅ asaṅgup, mvaṅ tan dadi tan paṅrəṅə: haturniṅ śaivakāṅdadyakən hi(9v4)tāvasāna, tan dadi tan pāṅanugrahani śaivakāṅlampahakən kaśaivakan uttama ri sira, riṅ avasāna, tan a(9v5)davā sahurira, sampun kasaṅsipta yuktini rasani sirat i madhuravacana saṅ rāmapati, atyantā paramasantu(9v6)ṣṭini manahiṅ hulun makanimitta patut i buddhiniṅ hulun, lāvan sakināptyakən ra saṅhulun makabehan, (9v7) ndan hana bhedannya matra, alāmaṅ hulun ahyun asūṅa deśa lor iṅ nagara, makanāmaṅ mūla, mvaṅ i maluruṅ, da(page 10r)(10r1)dyakna sīmādəg riṅgita, gañjarakna i saṅ prāṇarāja, sahakāryyana kavnavnaṅaniṅ kadaṅ haji jaṅgala kaḍi(10r2)ri, mvaṅ vr̥tti savr̥ttiniṅ kadaṅ haji jaṅgala kaḍiri, makādiṅ akarmma, vālyavālya, ri hanani saṅ prabhu mahā(10r3)bhāra, tūtən i sasantānapratisantāna saṅ prāṇarāja, kadaṅ haji ri dlāhaniṅ dlāha, saṅsiptanya, sahakāryana(10r4)nugrahaniṅ kakadaṅhajyan dainiṅ hulun maṅanugrahaṇa sīma ri saṅ prāṇarāja, tuhun avdi taṅ hulun li(10r5)ṅgacchāya ri sira samaprabhu makabehan, sakvehnira tlas pinratiṣṭa ṅkāneṅ maṇikanakasiṅhāsana, ma(10r6)kalarapana kasāmarthyan ra saṅhulun makabehan ta yan maṅkana, tulusakna pamaharṣuka ra saṅhulun, ri (10r7) yogya ra saṅhulun makabehan muvah, aṅdulurāṅusapa lbuni pādukanira śrī mahārāja makabehan (page 10v) (10v1) makādi sira śrī kr̥tānagara, amə̄ṅakna pasamagrinira maṅke ri kālani kapūjānira bhaṭāra parameśva(10v2)ra, an maṅkana rasani sirati maṇikira narāryya sminiṅ rāt, laris ta sama labdheṣṭaprayojana, makapaṅhu(10v3)lu saṅ rāmapati, humaṇḍəm anambah umusap lbūni pādukanira śrī mahārāja makabehan, makapura(10v4)ssāra sira śrī kr̥tānagara, kathañcana masamagrī sira samaprabhu manaṅkil i sira śrī kr̥tānagara, sanyasā(10v5)naṅkila ri sira pāduka bhaṭāra, labdhamanoratha saṅ rāmapati, maṅgihakn īṣṭasādhya, ri kapaṅgihira para (10v6) prabhu masamagrī kāṅkən aṅhaturakna pūjā ri sira pāduka bhaṭāra, makādi sira śrī kr̥tānagara, humatur saṅ (10v7) rāmapati ri sanmukanira samaprabhu, makanāryyama sira śrī kr̥tānagara, panambah patik haji ri pāduka (page 11r) (11r1) śrī mahārāja samudāya, makapramukhe pāduka śrī kr̥tānagara, amuṅahakna kinaptyaknira rāma (11r2) pāduka śrī mahārāja, ri hanani jijñāsanira rāma pāduka śrī jagannātha, aṅdadyakna sīmādəg riṅgita, (11r3) ikaṅ deśa lor iṅ nagara makanāma mūla, mvaṅ i maluruṅ, donanya, gañjarakna ri patik haji pn prāṇa(11r4)rāja, sahakāryyana tānugrahaniṅ kakadaṅhajyan, kakadaṅhajyan iṅ kadaṅ haji jaṅgala kaḍiri, tūtən i (11r5) santāna prātisantāna patik haji pun prāṇarājāvaṅka kadaṅ haji, ri dlāhaniṅ dlāha, ndan avaləra varaprāsā(11r6)da śrī naranātha, kadulura daini varaprāsādanira para prabhu samudāya, vdinira rāma śrī mahārāja liṅga(11r7)cchāya riṅ kadi bhava pāduka śrī mahārāja jagannātha, apan pāduka śrī narādhipa sākṣāt makadravyekaṅ pr̥(page 11v)(11v1)thivimaṇḍala, liṅira rāma pāduka śrī jagannātha, mvaṅ pāduka śrī mahārāja vnaṅ vigrahānugraha, an maṅka(11v2)na parisamāptini hatur saṅ rāmapati, kapva ta sira tumuly asaṅgup, sama rasany ājñanira, niyatānkani sakinā(11v3)ptyaknira narāryya sminiṅ rāt, kunaṅ sira śrī kr̥tānagara juga tan vavaṅ asaṅgup, paṅdani kadevamūrttyanira, (11v4) mvaṅ paṅdainy anugrahani devaviśeṣa ri sira, an sirenahākən sakalajagatpālaka, naranātharāja, a(11v5)təhər alona lampah turunyājñānira, tan bheda rasanya lāvan rasanyājñānira samaprabhu, uva saṅ rāmapati (11v6) sampun kasaṅsipta rasani psatpsat i madhuravacana ra saṅhulun uva, makāra sābuka ri hanani jijñāsanira ra (11v7) bapa, aṅdadyakna sīma svatantrādəg riṅgita, irikaṅ deśa lor iṅ nagara, makanāma riṅ mūla, mvaṅ i maluruṅ (page 12r) (12r1) mapakna gañjarakne saṅ prāṇarāja, masahakaryya kānugrahaniṅ kakadaṅhajyan, larapanyan vaṅśa kadaṅ ha(12r2)ji sasantānapratisantāna ra uva saṅ prāṇarāja, ri dlāhaniṅ dlāha, mvaṅ tūtn iṅ kavnaṅvnaṅaniṅ kadaṅ haji, kavnaṅa(12r3)knani santānapratisantāna ra uva saṅ prāṇarāja, ri dlāhaniṅ dlāha, yadyan umuṅgve sīma, umuṅgveṅ anyadeśa (12r4) makādi nagara, atəhər akarmma, valyavalya ri hanani kāryyanira saṅ prabhu mahābhāra, makendhikā pahyaṅ (12r5) ri sukanira sama prabhu, anugrahakna sakinaptyaknira ra bapānugrahakne ra uva saṅ prāṇarāja, ikā ta kahyuni(12r6)ra ra bapa maṅkana, haləpa ri hiḍəpniṅ hulun, apituvi, aṅdadyakən kastutyanira samaprabhu, mvaṅ haləp iṅ kadi sira pra(12r7)bhu, yadyan mahābhāra tovi kahar̥pira ra bapa, ri sira samaprabhu makabehan, ndan yan mapakne ra uva (page 12v) (12v1) saṅ prāṇarāja, ahamsaraṅ hulun uva saṅ rāmapati, ri katkani kāptinira ra bapa dainira samaprabhu, āpa(12v2)n karəṇan hinaturan sukhāsamasama sira makabehan dainira ra bapa, makasahāye ra uva saṅ prāṇarāja, (12v3) mvaṅ kasāmārthyan ra saṅhulun kabeh, āpan tan hana kadaṅ vargga pahutaṅaniṅ kādi sira prabhu, lena saṅkeṅ amra(12v4)siddhakən kaprabhunira, mvaṅ dumadyakən karayastveni keśvaryyanira, sira samaprabhu, paḍāntukira ra bapāmratiṣṭa, (12v5) ṅkāneṅ maṇikanakamayasiṅhāsana, riṅ nagara sanagara, makasahaye ra uva saṅ prāṇarāja, ṅuniṅūni kapra(12v6)bhuniṅ hulun, nora śevake sira ra bapa, paḍa lāvan ra uva saṅ prāṇarāja, lot sari pinakarova(12v7)ṅira ra bapāṅalocittā guṇa buddhi riṅ ahoratra, katiṅhalan dainiṅ hulun, an maṅkana, paran ta tan sukha
