Mpu Mano
Ed. by Arlo Griffiths
---

(page 1r) (1r1) ǁ ✤ ǁ namo ’stu sarvvabuddhăya ǁ ✤ ǁ

svasti śakavarṣātīta, 888, śrăvaṇa-māsa, tīthī, aṣṭamī kr̥ṣṇa-pakṣa, ha, va, ra, vāra, sinta, (1r2) bāyabyastha grahacāra, rohiṇī-nakṣatra, prajāpati-devatā, mahendra-maṇḍala, harṣaṇa-yoga, vijaya-muhūrta, śaśī-parvvaiśa, (1r3) kolava-karaṇa, siṅha-rāśi,

irika divāśanira, mpu mano, muṇyākən lmah sīma, kaputrāṅśanira, kalilīranira saṅke kavvitanira (1r4) ikaṅ harahara, kidul i pomahanira, hīṅanya lor kidul iṅ pagər kinalihan, muaṅ mpu mano, hīṅanya kulvan aṅalihī pagər, muaṅ (1v5) iṅ paviḍəṅan, hīṅanya vetan, aṅalihi pagər, muaṅ iṅ kalampayan, hīṅanya kidul, ikaṅ pagər lor saṅke kalimusan, ya t(page 1v)(1v1)ekā pinuṇyakənira iṅ mpuṅku iṅ susuk pagər, muaṅ mpuṅku iṅ nairañjanā, arthahetoh mpu buddhivāla, paknanya gavayənnira kuṭi, dharmma lpa(1v2)s kapodgālikanani kulasantānānira mpuṅku iṅ nairañjanā,

kunaṅ kramanya, ikaṅ savah kidul iṅ kuṭi, təmpah, 3, ya ta sinaṇḍā mpuṅku iṅ su(1v3)suk pagər, muaṅ mpuṅku iṅ nairañjanā, iṅ mā kā 2, ya ta dharmma mpuṅku, iṅ susuk pagər, muaṅ mpuṅku iṅ nairañjanā, an paminta i(1v4)ka lmah tumpal ika savah lor damlənira kuṭi, ya ta kăraṇanyan tinbus ikaṅ savah saṇḍanira mpu mano, iṅ mā kā 3, mapa(1v5)kna bhuktyana saṅ hyaṅ kuṭi, saṅka ri gə:ṅnyāmbhək mpu mano, yan dharmma donanya, apitovin ana riṅ dharmma parṇnah mpu mano, denira mpuṅku iṅ
