Kabhagavanan
Ed. by Marine Schoettel and Arlo Griffiths
---

(page 1r) (1r1) ǁ i śaka 1261, māsa, tithi navamī kr̥ṣṇapakṣa, ma, u, a, vāra, vuye 

irikā divaśa rakryan juru(1r2) puspadanta, mukutādharṣaṇāmnaṅ aṅvyavahāra, makalaga mpu sāvitra tlas pingat de saṅ mantrī tumapəl samudāya(1r3) mvaṅ saṅṅ upapati, makaprasthāva gati mpu sāvitra, sāhasāṅdalih i rakryan juru puspadanta malap lmah kabha(1r4)gavānan sapuluh lirih, maṅkana pakṣa mpu sāvitra, kunaṅ pakṣa rakryan juru puspadanta lmah saṅke kuli{filler}(1r5)t kaki ikaṅ bhinuktinya sapuluh lirih, maṅkanāṅvivāda ya tika pinametakən pramāṇa, 

inundaṅ taṅ sasiriṅan sa(1r6)taṅgəhnyaṅ kālih makādi i sumbul, liṅnyan tinañan, siṅgih pukulun juru puspadanta madr̥vya ikaṅ savah-sa(page 1v)(1v1)vah sapuluh lirih i sagiri, yapvan ikaṅ savah kabhagavanan sapuluh lirih muvah, maṅkanājarnya makabehan, vva(1v2)ntən ta pukulun paṅhulu bañunya rvaṅ kupaṅ sovaṅ, kataṅgapan denikaṅ rāma sumbul, vyaktyanyan bheda, muva{filler}(1v3)h ajariṅkaṅ juru mantən maṅaran gambyok, aki gaṇḍi yva pukulun vka bhagavān riṅ kr̥ta, muktyakən ikaṅ sa(1v4)puluh lirih juga, anantara saṅkerika, mpu kili nuda, vkasan saṅ mapañji śūrajaya muktyakən kabhagavānan katkeṅ (1v5) maṅke, kevalātutur ikaṅ sapuluh lirih juga, pisaniṅu vyāparāṅipikipika ikaṅ savah kapara thani an nāṅ (1v6) sapuluh lirih, maṅkana varah kihadyan gambyok, 

yatika pinramāṇakan saṅ mantrī samudāya, mataṅ(page 2r)(2r1)nyan balavān rakryan juru puspadanta, sor mpu sāvitra, pratyeka saṅ amgat, rakryan raṅga aki taṅga, muvah aki (2r2) kape, rakryan kanuruhan aki joṅ, muvah mahiṣāṅivuṅ, rakryan tuməṅguṅ aki makara, muvah aki raṅgāsəm-asəm (2r3) , rakryan dmuṅ aki rəma, muvah aki goleṅ, rakryan apatih ravi, muvah rake mali, saṅ prāṇapati, makādhipati (2r4) saṅ āryya śūrasiṅha, muvah saṅ bhujaṅga mantrī, saṅ mapañjy antaraga, saṅ mapañji chāyaguṇa, saṅ pamgət saliṅsiṅan, makā(2r5)di saṅ mapañji surapati, muvah saṅ pamgət i kaṇḍamuhi, samgət pamvatan, samaṅkana kveh saṅ amgat ,,,

(page 2v)(2v1) ǁ iṅ śāka, 1261, māgha māsa tithi navamī kr̥ṣa
