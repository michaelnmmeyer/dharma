Sukhamerta
Ed. by Arlo Griffiths and Marine Schoettel
---

(page 1r) (page 1v) (1v1) ǁ h ◯ h ǁ svasti śakavarṣātīta, 1218, kārttikamāsa, tīthi, dvitīya śuklapakṣa, tuṅ, ka, ca, vā(1v2)ra, kuniṅan, dakṣiṇasthagrahacāra, adrānakṣatra, mitrādevatā, baruṇamaṇḍala, atigaṇḍa(1v3)yoga, vairājyamuhūrtta, kuveraparvveśa, valavakāraṇa, mr̥cchikarāśi,

irikā divaśanyājñā (1v4) śrī mahārāja, śrī yava-bhuvana-parameśvara, aninditānubhāva-parākrama kalpa-druma-pārijāta-nā(1v5)ma-samānādhikaraṇa, kṣatra-vaṅśa-kula-vyapagata-ghaṇa-gagaṇa-tārā-gaṇa-saṅkīrṇa-pūrṇa-śaśāṅka-nirbhi(1v6)nna, saṅgrāma-śūra-śūratara-śūra, jagat-kāla-kūṭāri-rāja-dhvaṅsa-kāra, śāsanāntaka-nara-vara-śiraccheda(page 2r)(2r1)kāraṇa, vivarṇṇa-pariśūnya-samasta-ripu-hetuka, sakala-sujana-hr̥daya-kamala-vika-sat-sūryya-sa(2r2)dr̥śa, yava-bhuvanaikāgra-citta-nipuṇa-prārthi-sthity-ekātapatra, rakryān mantrī saṅgrāmavija§(2r3)ya śrī kr̥tarājasa jayavārddhana nāmarājābhiṣeka, sacaturbhrātr̥patnīka, sacchāya ta sira lā(2r4)van sira śrī rantən hajinira catusānak, samasta-kr̥tanagara-duhitā, paḍa ta sira putrī d(2r5)e bhaṭāra śrī kr̥tanagara, sira saṅ līna ri śivabuddhālaya, makādi śrī parameśvarī, dyah (2r6) devī tribhuvaneśvarī, śrī mahādevī, dyah devī narendraduhitā, śrī jayendrade(page 2v)(2v1)vī, dyah devī prājñāpāramitā, śrī rājendradevī, dyah devī gāyatrī, kumārarājasa(2v2)tputraparigata, 

iniriṅ ta sira denira rānakira saṅke śrī parameśvarī, sira ta prabhu sukumā(2v3)rasulaksaṇa, śrī kr̥tanagara-satpotra-kumārarāja, jaya śrī viṣṇuvārddhana sat-prapotra-ku§(2v4)mārarāja, udita-nava-sahasra-kiraṇopamānāninditānubhāva-parākrama daha-nagara-pratiṣṭhi(2v5)ta śrī jayanagara nāma rājābhiṣeka kumārarāja, 

tinaḍah de rakryān mahāmantrī katrīṇi (2v6) rakryān mantrī hino, dyah pamasi, yuddhāti-śūra-rāja-darśana-hetu-śūra, rakryān mantri si(page 3r)(3r1)rikan, dyah palisir, yuddhāti-dakṣa-rāja-darśana-hetu-dakṣa, rakryān mantrī halu, dyah siṅlar, (3r2) yuddhāti-dhīra-rāja-darśana-hetu-dhīra, 

umiṅsor i para taṇḍa rakryān riṅ pakira-kiran makabeha(3r3)n, rakryān apatih, pu tāmbi, kr̥ṣṇa-rāja-pāṇy-uddhata-bhramaṇa-su-cakra-sadr̥śa-raṇāti-śūra, ra§(3r4)kryān apatih riṅ daha, pu sora, ravi-kiraṇāvaraṇa-jalada-visarjjana-pracaṇḍānila-samāna-ra(3r5)ṇāti-śūra, rakryān dmuṅ, pu renteṅ, tvarita-pravāha-mahā-nadī-samāna-raṇāti-śūra, rakryā(3r6)n dmuṅ iṅ daha, pu rakat, mahā-krūra-siṅha-varābheda-raṇāti-śūra, rakryān kanuruhan,(page 3v) (3v1) pu elām, pramatta-gajendra-nirbhinna-raṇāti-śūra, rakryān kanuruhan iṅ daha, pu ivar, ga§(3v2)dă-dhara-bhīma-tulya-raṇāti-śūra, rakryān raṅga, pu śaśī, vividha-śalabha-gharṣita-pradīpo(3v3)pamāna-raṇāti-śūra, rakryān raṅga riṅ daha, pu dīpo, anekormi-yoga-mahopalānūna-(3v4)raṇāti-śūra, rakryān tuməṅguṅ, pu vāhana, vr̥kṣāgra-su-gandha-kusuma-darśaka-bhramara-sannibha-(3v5)raṇāti-śūra, rakryān tuməṅguṅ iṅ daha, pu pamor, śuṣkendhana-vana-prajvalita-dalābha-raṇā(3v6)ti-śūra, makapramuka saṅ mantrī vāgmīmaya mapasəṅgahan, saṅ nayapati, pu luṅgah, para-naya(page 4r)(4r1)nyāyănyāya-vodhādhi-nayănaya-guṇa, saṅ prāṇarāja, pu sina, rājaraja-raja-kāryya-kriyā(4r2)śrănta, saṅ satyaguṇa, pu baṅo, para-hita-da-jñāna-para-dūtātmakāneka-guṇa-sampanna, mvaṅ saṅ mantrī (4r3) keśadharī, mapuṣpapāta ḍaṅ ācāryyāgraja, mapañji nirătmaka, bhajorddhvatā-sarvvopāya-kuśa(4r4)la-samasta-dharmma-saṅrakṣaṇa-devatā-viśeṣānusmaraṇa-tatpara-sādhana-paripālana, rakryān juru (4r5) kr̥tarājasajayavarddhana, mapuṣpapāta ḍaṅ ācāryyāstrarāja, rājorddhvatā-sarvva-nīti-dakṣo(4r6)padeśa-nipuṇa-samasta-jana-karuṇika-sādhana-paripālana, tan kavuntat saṅ prāgvivăka vyavahăra(page 4v)(4v1)-nyāyānyāya-vicchedaka, saṅ pamgət i tirvan, ḍaṅ ācāryya kusumăyudharipu, mapañji păragata (4v2) dvinayana, săṅkya-vyākaraṇa-parisamāpta, saṅ pamgət i maṅhuri, ḍaṅ ācāryyāṅgarakṣa, săṅkya-śā(4v3)stra-parisamāpta, saṅ pamgət i jamba, ḍaṅ ācāryya rudra, dvinayana, nyāya-vyākaraṇa-parisamā(4v4)pta, saṅ pamgət i pamvatan, ḍaṅ ācāryya rāgavijaya, dvinayana nyāya-vyākaraṇa-parisamāpta, (4v5) saṅ pamgət i pamvatan iṅ daha, ḍaṅ ācāryya manmatha, nyāya-śāstra-parisamāpta, saṅ pamgət i tigāṅ rat, ḍaṅ ā(4v6)cāryya mahānātha, nyāya-śāstra-paripālana, 

i piṅsorny ājñā śrī mahārāja, kumonakənn iri(page 5r)(5r1)kāṅ vanva riṅ sukhāmr̥ta, thāni vatək paṅkah, ataganiṅ vahuta jana-tyə̄san, padamlakna saṅ hyaṅ ā(5r2)jñā haji praśāsti, tinaṇḍa kr̥tarājasajayavārddhanalañcaṇa, makarasa ri rehanikāṅ sukāmr̥(5r3)ta, an mantuka sīma, sīmāni saṅ apañji patipati, pu kapat, katmva kalilirakna deni santāna prati(5r4)santāna saṅ apañji patipati, mne hləm tka ri dlāhaniṅ dlāha, 

sambandha, gati saṅ apañji patipati an tu(5r5)mut saduhkhamanastapa śrī mahārāja, ṅuni ri līna bhaṭāra śrī kr̥tanagara, kari ta sira vālaputra (5r6) makakamantryan saṅgrāmavijaya, hana pva saṅ apañji patipati, sākṣāt vuruk de bhaṭāra śrī (page 5v) (5v1) kr̥tanagara, satata saṅkan rarai tan sah ri pāda-pīṭhanira, mapariṇāmāṅgintiri, makāvasāma dmuṅ, ri lī(5v2)na bhaṭāra śrī kr̥tanagara pva, samaṅkana ta saṅ apañji patipati, ann umiriṅ salaku śrī mahārāja, lumiṅsi(5v3)ri durjana, mamet jīvasaṅrakṣaṇa, mvaṅ ryy avasānanirān kari vālaputra de bhaṭāra śrī kr̥tanagara, va(5v4)nāntara-praveśa-giri-śikhara-laṅghaniya-sarit-samudra-prataraṇānālasa, tan suṅkan ta sirerika kab(5v5)baih, duhkhoṣadha-parimārggaṇa-hetu, makanimitta kapetani tambaniṅ duhkha, tan kantun ta saṅ apañji pa(5v6)tipati, mvaṅ lumakvani sapaṅutuś śrī mahārāja, mahāvarṣā-chātri-kāndhakārolka-hasta, udan apayuṅ,(page 6r) (6r1) ptəṅ asuluh saṅ apañji patipati an umulahākən kāryya śrī mahārāja, śrī mahārāja pva sira kṣatriya (6r2) devăṅśa, su-lakṣaṇa-nara-rūpa-svarggāvatĭrṇa, āpan sira devatā viśeṣa tumurun sakeṅ svargga makarūpa (6r3) rājaputra sulakṣaṇa, paṅatibyaktana, dhīra-satya-śānta-su-śīla-kuśala-jana-priya-raṇāti-śūra-bala(6r4)-koṭy-asaṅkula-kanakādi-dhana-sampanna-svabhāva, makasvabhāva ta sirerika kabaih ya tika paṅliṅgan i (6r5) sirān devamūrtti, athavā, mahānr̥paty-anugraha-svasty-ayana, ndān makātmarakṣa ta sira varānugra(6r6)ha bhaṭāra śrī kr̥tanagara, ikāṅ saṅgrāmavijayasaṅjñā, ya tikenāṅkənnākən saniruktyān niya(page 6v)(6v1)tanirān jayaśatru riṅ saṅgrāma de bhaṭāra śrī kr̥tanagara, āpan tan dadi mitthyānugrahaniṅ kadi sira pra(6v2)bhu mahāviśeṣa, yavāyava-dvīpa-rājanya-maheśvara, āpan sira ṅuni ratuniṅ ratu riṅ yavabhuvana tu(6v3)mulyani ratuniṅ nūṣāntara, ri tadanantara, dumon ta sira mara ri deśanikāṅ duṣṭadurjana ri bhaṭāra śrī (6v4) kr̥tanagara, tan kantun ta saṅ apañji patipati, tka pva sirerika, mtu teki kadevātmakanira, kavus ṅəs-ṅə(6v5)sən tekāṅ śatru tan pasara, ekalomānipāta, tan rumurvakən vulu salambā gatinya kevala pa(6v6)ravaśa, hantu vadvanya, katavan ratunya, hinir ānakrabinya, inalap rājadr̥vyanya, śīrṇna-bhasmī(page 7r)(7r1)bhūta-niravaśeṣa, tlas hilaṅ pvaṅ śatru denira, kaṅsa-rājāntaka-vāla-kr̥ṣṇa-nirbhinna, tan pabheda ta sira (2) lāvan saṅ kr̥ṣṇān vālaputra, umilaṅakən saṅ prabhu kaṅsa, riṅ kapva rājaputravāla jaya riṅ raṇa, siddhasā- (3) dhya pva sira, rājābhiṣekanyăsita-rājābhāraṇa-maṇḍita-ratna-kanaka-siṅhāsanā-rūpa, riṅ samaṅkana ta sira- (4) n paṅadəg prabhu, anyaśaktinirăśraya, tan pamarăśraya ta sira ri śaktiniṅ anya, svaśaktyăśraya, ke- (5) vala makasahāya śaktinira, svayaṅ*prabhūdeśasamārtha, sira tekĭnajarākən svayaṅ*prabhu deniṅ sakalal- (6) oka, ca muvah, durjanaduhkitasamastajana-sāgara-mandārācala-manthāna-mahāmr̥ta-maya, sākṣā-
