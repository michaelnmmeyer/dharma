Manah i Manuk Charter (1350–1356 CE)
Ed. by Marine Schoettel and Arlo Griffiths
---

(page 2r) (2r1) ṣeka, dyah hayām vuruk, iniriṅ deny ājñā pāduka śrī tribhuvanottuṅgarājadevī jayaviṣṇuva(2r2)rddhanĭ, sakala-rāja-maṅgala-bhavatī-pratimă, lalita-manohara-jñāna-pratāpa-śobhita, sārddhanārĭ{filler}(2r3)śvara muaṅ pāduka bhaṭāra śrī kr̥tavarddhana, aśeṣa-rāja-praṇipăta-maṇḍitā, sacchaya muaṅ ājñă pā(2r4)duka śrī vijayadevī, mahārāja-rāja-śekharādhiṣṭhitānindita-vīryyălaṅkărā, sakala-guṇa-pra(2r5)vāla-buddhi-sahitā, sārddhanārīśvara muaṅ pāduka bhaṭāra śrī vijayarājasa, saṅgrăma-vīryyălaṅkr̥ta,

(page 2v)(2v1) tinaḍah de rakryan mahāmantrī katrīṇi, rakryan mahāmantrĭ i hino, dyah īśvara, rakryan mahāmantrĭ {filler} (2v2) sirikan, dyah ipo, rakryan mahāmantrī i halu, dyah kañciṅ,

umiṅsor i taṇḍa rakryan riṅ pakira-kiran ma(2v3)kabehan, saṅ ā,ryya senăpati pu tanu, saṅ āryyātmarāja pu taṇḍiṅ, rakryan dmuṅ pu gaṣṭi, rakryan ka(2v4)nuruhan pu turut, rakryan raṅga pu lurukan, rakryan tuməṅguṅ pu nāla, sādhu-gopika-durjjana-vi{filler}(2v5)nigraha-tatpara, mavastha patih ri pajaṅ, samahiriṅ muaṅ rake juru paṅalasan pu pṭul, naya-vi(page 3r)(3r1)naya-dhara, makapramukha saṅ mantrīṅgitajña prajālaṅkăra, rake mapatih pu mada, sakala-nīti-vr̥ha{filler}(3r2)spati-saṅgrāmikā, prāṇarakṣaka śrī mahārāja praṇālāmratisubaddhakən paṅḍiri śrī mahārājā(3r3)ṅkən īśvaraprativimba, gumavayakən hitakarmmaniṅ yavadvīpa-maṇḍala, muaṅ viśīrṇnaniṅ prăṅmu(3r4)khe pāduka śrī mahārāja, dharmmădhyakṣa riṅ kaśevan, saṅ āryya rājaparākrama, ḍaṅ ācā{filler}(3r5)ryya dharmmarāja, dharmmădhyakṣa riṅ kasogatan, saṅ āryyădhirāja, ḍaṅ ācāryya kanakamuni, ⌈(page 3v)(3v1) boddha-śāstra-vyākaraṇa-parisamāpta,

tlas karuhun saṅ dharmmapravaktă vyavahāra-vicchedaka, saṅ pamgə{filler}(3v2)t i tiruan, saṅ āryyavaṅśādhīrāja, ḍaṅ ācāryya śivanātha, bhairavapakṣa nyăya-vyăkaraṇa-śā(3v3)stra-parisamāpta, samgət i kaṇḍamuhi, ḍaṅ ācāryya marmmanātha, mapañjy āṅśuman, sorapakṣa nyāya-vyă(3v4)karaṇa-śāstra-parisamāpta, samgət i maṅhuri, ḍaṅ ācāryya smaranātha, bhairavapakṣa nyāya-vyăka(3v5)raṇa-śāstra-parisamāpta, samgət i jāmba, ḍaṅ ācāryya jayasmara, sorapakṣa sāṅkhya-śāstra-parisamā(page 4r)(4r1)pta, samgət i pamuatan ḍaṅ ācāryyāgreśvara, bhairavapakṣa nyāya-vyăkaraṇa-śāstra-parisamāpta, (4r2) samgət i kaṇḍaṅan rarai, ḍaṅ ācāryya munīndra, boddha-śāstra-parisamāpta,

maṅrasa-rasani saṅka ri gə:ṅniy a(4r3)dhimuktinikaṅ vyavahāri kālih, kumva pgat kavivakṣanya de saṅ prăgvivāka matguh ri kapakṣadharmman (4r4) ri daləm nāgara, marmmanikaṅ vyavahări kālih sacchaya mampak-āmpak humatur i taṇḍa rakryan riṅ (4r5) pakira-kiran makabehan, mintonakən pakṣanya sovaṅ-sovaṅ,

kunəṅ suṅan vara-varah aki(page 4v)(4v1)-santăna, mapañji śaraṇa, muaṅ sarovaṅnya, ki karṇna, mapañji manākara, ajaran reka, ki siran, ki jumput{filler} (4v2) uṅsun madr̥vya lmah punaṅ manah i manuk, kayoniṅ savah, aḍavuṅ, lirih, 1, i berəm, lirih, 1, i pa⌈(4v3)jnon kidul iṅ umah, lirih, 2, pajnon kubvan, kuñci, 1, paṅeran, kubvan, kuñci, 1, tiga thăni, ka⌈(4v4)yoniṅ savah vareṅ, lirih, 1, kayon, valuntas, lirih, 10, tiga thāni kubvan, kuñci, 1, dinanā(4v5)kəniṅ tuha-tuha mariṅ katyăgan pakaṇḍaṅan, lirih, 16, mariṅ maṇḍala riṅ kukub, lirih, 2, mariṅ jaṅgan iṅ pa(page 5r)(5r1)ṅle, lirih, 1, kabhukti deniṅ amadr̥vyakən, lirih, 33, piṇḍa lirih, 67, punika ta sthiti bhukti saṅkeṅ tu(5r2)ha-tuha, bapa, kaki, buyut, pituṅ, aṅgas, muniṅ, kr̥pək, tan hanaṅ suvanda, apan anădi kabhuktyanipun, maka(5r3)vyakti kīrttini tuha-tuhaniṅ uṅsun bale i maṇḍala i kasḍahan, śakakăla, 919, vayuh anəṅah ra(5r4)kva aranipun, punika ta samănakāla lāvan savah, apituvin tan hana savahipun sama sānak i punaṅ sī(5r5)ma tiga, livat iṅ vatəs pakaṇḍaṅan, tan punika ḍavakta lmah i uṅsun tan patahil tan kajnəṅan ta(page 5v)(5v1)n pinakaparanati deniṅ deśa, makahetu anădi kābhuktyanipun, tan vruh ta uṅsun panaṅkanipun a(5v2)pan anădi, maṅke ta inakunipun pasaṇḍan pun sama sānak i sīma tiga, makādipun apañji anavuṅ harṣa, kunəṅ (5v3) suṅan vara-varah sama sānak i sīma tiga, makādi saṅ apañjy anavuṅ harṣa, uṅsun madr̥vya punaṅ lmah savidak (5v4) pituṅ lirih vicăraviṣaya, sinaṇḍakən i pituṅ i uṅsun iṅ pirak kali tṅah takər, duk punaṅ bhŭmi java tan paga(5v5)gaman pisis, ika taṅ pakṣa kālih, pinametakən śăstradr̥ṣṭa, deśadr̥ṣṭa, udāharaṇa, guru kaka, (page 6r)(6r1) makataṅgvan rasāgama ri saṅ hyaṅ kuṭāramānavādi, maṅanukāra pravr̥ttyăcāra saṅ pāṇḍita vyavahāraviccheda(6r2)ka riṅ puhun malama,

at:hər taṇḍa rakryan motus ataña-taña irikaṅ piṅgir siriṅ udāsĭna, polihana nyăyā(6r3)⌉nyăyanikaṅ pakṣa kālih, kunaṅ pājarnikaṅ piṅgir siriṅ, aṅruṅu yan sīma sasaṇḍan ndan avidita ta saṅkaniṅ u{filler}(6r4)jar, irika ta yan katmu sor i pakṣa sama sānak i sīma tiga, makādi mapañjy anavuṅ harṣa, makahetu (6r5) tan hananiṅ pramāṇa, yan pituṅ saṅ apañjy anavuṅ harṣa anaṇḍakən, muaṅ asambhavaniṅ vruha, makādi(page 6v)(6v1)ṅ anădi kabhuktyanipun,

mataṅnyan balavăn pakṣāki-santăna mapañji śaraṇa, muaṅ sarovaṅnya, hetunya(6v2)n sinuṅ akmitana saṅ hyaṅ ājñā haji jaya soṅ, mratisubaddhakən pagəh i paṅrakṣa taṇḍa rakryan ri pa(6v3)kṣa saṅ apañji śaraṇa, ri vruha saṅ apañji śaraṇa prayatna ǁ ◯ ǁ ⁋
