The Stela of Kedungwangi (Lawan)
Ed. by Arlo Griffiths
---

(face b)back (1) [*] kolah-olahan raken mahāmantri hino alu sirikān, kunaṅ (2) salvirniṅ maṅulah-ulah panugraha śrī pāduka puṅku, astu salvirniṅ upadrava katmva denya (3) səmpalən de saṅ hyaṅ pañca-mahābhūta, sulambitakna ri hyaṅ kabeh, sivak kapā(4)lanya, cavuk utəknya, laṅga rujiranya, uvad-avid ususnya denta kamuṅ hyaṅ pa(5)ñca-mahābhūta, vigrahan de saṅ kiṅkāra yamabala, tətələn riṅ maharo(6)rava, matmahana hiris poh, sakinaririsaniṅ sarāt, astu vacana śrī pādu(7)ka mpuṅku amandi saka riṅ viṣā, apan śrī pāduka mpuṅku săkṣăt bhaṭāra bra(8)hma viṣṇu maheśvara, sira ḍuməṇḍa salvirniṅ maṅulah-ulah panugraha śrī pā(9)duka mpuṅku bhaṭāra tripuruṣa ḍuməṇḍa irikāṅ, iniriṅ de saṅ hyaṅ (10) pañca-mahābhūta kabeh, ṅuniveh para devata, mataṅnyan ha(11)ji tiga-tiga yan sira vənaṅa, om̐ pañca-mahābhūtāya namah (12) om̐ brahmaṇe namah, om̐ viṣṇave namah, om̐ parameśvarāya namah (13) om̐ loka-pālebhyah indrādibhyo namah, om̐ namaś śivāya svāhā, om̐ (14) jaya vijaya svăhā, om̐ jaya jayāstu kadi katguhhaniṅ gunuṅ mvaṅ svargga (15) maṅkana tguhaniṅ sĭma, astu astu ujar hyaṅ ǁ 0 ǁ
