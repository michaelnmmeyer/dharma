Kaladi charter
Ed. by Wayan Jarrah Sastrawan and Arlo Griffiths
---

(page 1r)(1r1) ǁ ◯ ǁ śrĭr astu jagaddhitāya ǁ ◯ǁ

svasti śaka-varṣatĭta, 831, āṣāḍa-māsa (1r2) tithi aṣṭami śukla-pakṣa, ba, va, aṅ, vāra mahatal uttara-grahacāra-stha, hasta-nakṣatra, dinā(1r3)kṣabdeto śiva-yoga, kuvera-parvveśa, băyabya-maṇḍala, svetā-muhŭrtta, viṣṭi-kara(1r4)ṇa, nyaravi, 

tatkālanyānugraha śrī mahārāja rake vatu kura dyah balituṅ śrĭ dharmodaya mahāsambhu (1r5) tinaḍah rakryăn mapatih i hino pu dakṣottama băhubajrapratipakṣākṣaya turun i rakryăn (1r6) bavaṅ dyah śrahvaṇa, 

sambandha, ikanaṅ lmah iṅ kaladi, i gayam, mvaṅ iṅ pyapya, vatək (page 1v)(1v1) bavaṅ sinəmbahakən ḍa mpunta suddhara muaṅ ḍa mpunta ḍampi, śĭma pananamāna kambaṅ panikəlana su(1v2)sur, sampun pua ya vinehakən śĭmān, sambandha ikanaṅ lmah iṅ gayām, muaṅ iṅ pyapya, (1v3) hlat guṇan ta kamulanya, alas araṇan katakutan, tamolah pahabətan deniṅ mari(1v4)vuṅ, dumurbalākən ikaṅ banyāga muaṅ hilirān riṅ rahina riṅ kuləm, kunəṅ yathānyan ubhayaguṇa i(1v5)kanaṅ alas dadya savah lāvan māryya katakutan mari vatək bavaṅ pārṇnahnya svatantra tan kata(1v6)mān deniṅ patih vahuta muaṅ saprakăraniṅ maṅilala dr̥vya haji ri daṅu, miśra paramiśra vulu-vulu(page 2r)(2r1) saprakāra, paṅuraṅ kriṅ, manamī, manimpiki, paranakan, limus, galuh, paṅaruhan, taji, vatu ta(2r2)jəm, sukun, halu varak, rakadut, miniṅley, kataṅgarān, tapa haji, air haji, (2r3) malandaṅ, ləca, ləbələb, kalaṅkaṅ, kutak, taṅkil, tr̥pan, salvit, tuha dagaṅ, ju(2r4)ru salit, maṅrumbai, maṅguñjai, tuha nambi, tuhan uñjaman, vatu valaṅ, pamaṇikan, maṇiga, (2r5) sikəpan, rumban, vilaṅ vanva, viji kavah, tiṅkəs, māvī, tuhan juḍi, juru jalir, mi(2r6)śra hino, vli hapu, vli vaduṅ, vli kambaṅ, vli pañjut, vli harəṅ, palamāk, pakaluṅkuṅ, urutān, (page 2v)(2v1) dampulan, tpuṅ kavuṅ, suṅsuṅ paṅur, pasuk alas, payuṅan, puluṅ paḍi, pabəsar, paguluṅ, paṅi(2v2)nn-aṅin sipat vilut, pamavaśya, hopan, panrāṅan, skar tahun, panusuh, turun-turun, (2v3)mamalihan, kḍi valyan, vidu maṅiduṅ, sambāl, sumbul, hulun haji, mamr̥ki vatək, i jro ityaiva(2v4)mādi, tan tāma irikaṅ śĭma iṅ gayām, muaṅ i pyapya, pramāṇa i sadr̥vya-hajinya (2v5) kabeh, samaṅkana ikaṅaṅ suka-duhka, kady āṅganiṅ mayaṅ tan mavvah, valuh rumambat iṅ nata(2v6)r, vipati vaṅke kabunan, rāh kasavur iṅ natar, vākcapala, duhilatən, hidu ka

(page 3r)[6 lost lines](page 3v)[6 lost lines](page 4r)(4r1)paṅuraṅ i makudur si ḍatar, paṅuraṅ i vadihati dyah vintuṅan, patih paṅharəp saṅ tarua, saṅ vuruju (4r2) inaṅsəan vḍihan raṅga yu 1 ken blah, 1 mā, su 1, mā, 4, sovaṅ-sovaṅ, patih lampuran, saṅ (4r3) kəlpuan, saṅ nadraṅta, kapuaṅ inaṅsəan vḍihan, raṅga yu, 1, ken blah, 1 mā su 1, mā, (4r4) 4, sovaṅ-sovaṅ, dyah basa vinaih, mā, 10, saṅ karua, saṅ guṇuṅan, saṅ jambat, saṅ manəkṣa, saṅ (4r5) śikāra, saṅ ayuta, saṅ vatu manuṅgul, dyah rāghava, dyah madri saṅ nini, saṅ cupiṅ, saṅ sahəl, ka(4r6)muaṅ inaṅsəan, mā, 4, vḍihan raṅga yu, 1, sovaṅ-sovaṅ, vahuta paliñjuan maṅharəp (page 4v)(4v1) saṅ babat, saṅ babahan, saṅ bantən, kamuaṅ inaṅsəan, mā, su 1, mā 4 vḍihan raṅga yu, 1, sovaṅ (4v2) ken blah, 1, saṅ manəsər vinaih, mā 8, vahuta lampurān, saṅ tambai, saṅ marumuh (4v3) saṅ marapat, saṅ vijivar, saṅ lampuran, kamuaṅ vinehan, mā 4, vḍihan raṅga yu, (4v4) 1, sovaṅ-sovaṅ, ḍaṅ ācāryya netra vineh, mā, 8, ken blah, 1, parujarpatih saṅ (4v5) ḍavas, si uñju, si ləkən, si kuriñja, si lumbuṅ, si ptaṅ, si dum, kamuaṅ vineh, mā 2, vḍi(4v6)han raṅga hle, 1, sovaṅ-sovaṅ, si hujuṅ, si runda, si lalu, si tanayan, si nāmanta, vahuta rāma, si darmmā, 

(page 5r)[6 lost lines] (page 5v)[6 lost lines] (page 6r)(6r1) ken blah, 1, sovaṅ-sovaṅ, tlas kabyāpāran taṇḍa rakryān, muaṅ piṅhai vahuta rāma, tinana(6r2)han ta ika śĭma təas muaṅ katimaṅ de rakryān bavaṅ dyah śravaṇa, ṅkāna kidul tapəl vatəs (6r3) lavan iṅ kaṇḍaṅ, tuhun hiṅannikaṅ sĭma iṅ gayam, kidul iṅ kāli maṅuluan, muvah pahiṅanan, (6r4) muaṅ ikaṅ kapuluṅan, ikaṅ pagər maṅavetan kidul iṅ kali, muvah hana ta savah saṅaṅ lirih lo(6r5)rniṅ kali savah pagagan garan, tan ilu riṅ parabyapāra, tuhun paknanya, patəkə gari-garih ri sḍəṅniṅ aṅaturakə(6r6)n pŭjā i bhaṭāra, tumut ri kasvatantranikaṅ savah kamuladharmmān, kacāyan kaviśeṣa deniṅ mu-{squigglevertical}

(page 6v)(6v1)ladharmmā, āpan ikā saṅ muladharmmā inahakən vruha ri hala-hayuniṅ śĭma, muvah pahiṅanan ikaṅ śĭma (6v2) iṅ gayam muaṅ iṅ pyapya, ikaṅ kali humulu maṅalor, ikaṅ pyapya madr̥vya ikaṅ kali, tuhun ikaṅ ga(6v3)yam madr̥vya margga juga, hiṅanya lor tapəl vatəs lavanniṅ śĭma dadāk, patih aṅadəgakən təas (6v4) lavan katimaṅ, hiṅanya kulvan riṅ katimaṅ, təluṅ ḍpa kapat siho, răma tpi siriṅ milu kālaniṅ susukan, (6v5) śĭma, vinkas i halaṅan, saṅ lumbuṅ, kalaṅ saṅ saṅkəp, vinkas i taritip, saṅ balikuh, vinkas i ka(6v6)lpuan, saṅ bsi, vinkas i vaharu, saṅ liṅga, kalaṅ saṅ rasuk, vinkas iṅ gayam tbəl, saṅ śoca, sa

(page 7r)(7r1)maṅkana kvaihni rāma tpi siriṅ milu ri kālaniṅ susukan śĭma, kapuaṅ vineh, mā, 2, vḍihan raṅga yu, 1 (7r2) ken blah sovaṅ-sovaṅ, cihnani pagəh-pagəhnyān śĭma, muaṅ pavkas śrī mahărāja i rakryăn bavaṅ, (7r3) pārṇnahanikaṅ śĭma iṅ gayam muaṅ pyapya, tan katamana triṇī saprakāraniṅ maṅilala dr̥vya haji, kriṅ paḍam a(7r4)puy, tula pamgat, makudur, paṅkur, tavan, tirip, taji, tapa haji, manimpiki, sinaguha, (7r5) tuha dagaṅ, maṅguñjai, maṅrumbai, kalaṅkaṅ, kataṅgaran, pinilay, siṅgah, vatak-vatakk i jro, pamarśi, (7r6) hulun haji, manambaṅi, suṅka, dhura, pamaṇīkan, ḍayaṅ, huñjamān, senāmukha, bhuja, lavan saṅ ba

(page 7v)(7v1)ṇigrāma, ityaivamādi, tan tumamā irikaṅ śĭma, muaṅ soarāniṅ kilalān, kliṅ, arja, siṅhala, dra(7v2)vila, banyaga, 4, paṇḍikira, campa, rammān, kismira, vargga maṅmmāṅ, tan tumamā varahən, tuha pa(7v3)ḍahi, valyan, sambal, sumbul, vidu maṅiduṅ, salaran, vargga i jro, paṇḍai mās, tambaga, (7v4) vsi, gaṅśa, ityaivamadhi, yāvat vuarāniṅ kilalān, asiṅ makadr̥vyā ya, asiṅ makamārgga ya, (7v5) asiṅ paradeśa saṅkananya, umuṅgua ta ya śima iṅ gayam, muaṅ iṅ pyapya, ityaivamadhi, saprakāra(7v6)niṅ sukha-duhkha, aṅśapratyaṅśa, ḍəṇḍa kudəṇḍa, maṇḍihala, vankey kabunan, rāh kasavur, hidu ka

(page 8r)(8r1)sirāt, muvah molih amaliṅ, amuk, magyaṅ alavaṅ, māti amamuṅpaṅ, ityaivamadhi, saprakāraniṅ aṣṭā(8r2)corah, iṅ katimaṅ atah an savyakna təṇḍasnya, maṅkana pratitihnikaṅ śĭma, pavkas samgət vadəhati, kinonā-(8r3)kən kayatnākna, de ḍampunta suddhara, muaṅ ḍampunta dhayi, muvah aṅluputaknāmuk, amuṅpaṅ maliṅ, ityaivamadhi (8r4) saməgət vadihati, atāh pramāṇā irika kabeh, muvah māti katibā, mati kaləbu, mati pinaṅan iṅ glap, mā(8r5)ti pinatukk iṅ ulā, mati pinaṅan iṅ vuhaya, māti pinaṅan iṅ hyu, māti deniṅ tuvirān, ityaivamadhi, sakvaihniṅ salah (8r6) pati, samgət vadihati atah pramāṇa irika kabeh, nihan pavkas samgət vadihati, muvah anugraha sa

(page 8v)(8v1)mgət vadihati, yen hana mati tumpur puntakāya, tribhāgăn ātah dr̥vya-hajinya, sadŭman mari bhāṭāra, (8v2)sadūman mariṅ mŭladharmmā, sadŭmān mariṅ puntakāya, muaṅ yan mŭladharmmā māti tumpur, tan suṅana ikā renā (8v3) de ḍampunta, muaṅ saṅ mŭladharmmā salvirāniṅ gavai hayu avaraṅana avirua, tan suṅən irikātah ḍampunta, lvirā (8v4) salvirāniṅ abarit-barit samananiṅ valagarādhi, tan kna atah saṅ mŭladharmmā, muaṅ sḍəṅa ḍampunta maduma ləmah, hu(8v5)juṅan-hujuṅan milu atah saṅ mŭladharmmā, samaṅkana pavkas śrī mahārāja i samgət vadihati, maṅaṅsəa(8v6)kən ikaṅ punta mās pasək-pasək i samgət vadəhati, vadəhati rikaṅ kāla dyah ḍampit, vineh mā su 4 vḍiha

(page 9r)(9r1)n yu 1 ken blah 1, mumah-umah i samgət vadəhati, saṅ hadyan halarān, muaṅ saṅ hadyan mira-mirah (9r2) saṅ kulumpitan an ḍumatəṅakən ikaṅ śĭma i samgət vadəhati, saṅṅ hadyan buṅkah, kapuaṅ sira vineh mā (9r3) 4, vḍihan yu 1, sovaṅ-sovaṅ, vinkas i rambāṅ saṅ gaṅśal, vineh, mā 2, saṅ citraleka saṅ sabhara, vineh mā (9r4) 4, vḍihan yu 1 sovaṅ-sovaṅ, ḍaṅ ācăryya netra, vineh, mā 8, vḍihanyu 1, ken blah 1, sampun kabyāpā(9r5)rān vadvā rakryăn muaṅ saṅ piṅhe vahuta, kinon ta saṅ apatih maṅadəgakna təas muaṅ katimaṅ iṅ gayam (9r6) muaṅ iṅ pyapya, patih manusuk sapuluh vineh, mā su 1, mā 4, vḍihanyu 1, ken blah 1, parujar patih saṅ ḍava-

(page 9v)(9v1) s muaṅ si uñju, kapuaṅ vineh vḍihan hle 1, mā 4, sovaṅ-sovaṅ, si huju saṅ rəndah muaṅ si lalu, si tanayan, (9v2) kapuaṅ vineh, mā 4, vḍihan hle 1, sovaṅ-sovaṅ, vahuta rāma, saṅ dharmmi, saṅ kumbha, vineh, mā 4, vḍi(9v3)han hle 1, partaya saṅ gḍah vineh, mā su 1 mā 4, vinkas i kalaḍi ri kălaniṅ susukkan śĭma, saṅ cili, ka(9v4)muaṅ vineh ma su 1 mā 4, vḍihan yu 1 ken blah 1, sovaṅ-sovaṅ, kalaṅ saṅ ni vineh mā su 1, mā 4, vḍiha(9v5)n yu 1, ken blah 1, vinkas i paḍiṅḍiṅ saṅ colika, vineh mā 10, vḍihan yu 1, ken blah 1, kalaṅ saṅ ganḍi (9v6) vineh mā 10, vḍihan yu 1, ken blah 1, vinkas saṅ asih, saṅ dhiti, saṅ margga, gusti saṅ tunah, saṅ nyāpi, saṅ varci

(page 10r)(10r1) saṅ sulur, juru saṅ saran saṅ tuluy, saṅ saṅgai, avatəs siṅ byi, saṅ gamal, saṅ viṣa, tuha vgah si neruṇḍa, (10r2) atuhun si mandat, maṅjuruan si rakṣa, si timbəl, si deva, vineh, mā 2, sovaṅ-sovaṅ, mŭladharmmā, ḍampu- (10r3) nta suddhah, muaṅ ḍampunta dayi, paṅku kajaṅ saṅ tisan, pasaṅ guṇuṅ ḍampunta suddhah, muaṅ ḍampunta dayi i rāmanta, mā 8, u(10r4)misiana ləbak guṇuṅ, tumutupa maravai-ravai, kunəṅ yan hanaṅ catur-varṇna maṅghabvata ya ri soninikiṅ uja(10r5)r haji prasaṣṭi pavkas śrī mahārāja i samgət vadəhati, vehən ya umāryya maṅjurua vadəhati, pañcaga(10r6)ti saṅsāra, ya təmunya riṅ ihatraparātra, salvir=an iṅ upadrava kapaṅguha denya, liputni śarira bhrāṣṭā tan

(page 10v)(10v1) tmvaṅ sāma, mataṅyan deyanikāṅ anak banua kabaih, prayatna ta ri souninikiṅ hujar haji pra(10v2)ṣaṣṭi anugraha śrī mahărāja i samgət vadəhati, sampun śuddha pariśuddha ikaṅ sĭma iṅ gayām muaṅ (10v3) iṅ pyapya, punta tumarima ikaṅ praṣaṣṭi i śrī mahārāja, dampunta suddhara, muaṅ ḍampunta dayi, likita ci(10v4)traleka i hino lakṣana ǁ ◯ ǁ iti prāṣaṣṭi kayatnakna ǁ ◯ ǁ santoṣakna denira sama (10v5) sănak, ulihira mpu yogarăjā, anatah i sira saṅ hyaṅ tambra ǁ ◯ ǁ
