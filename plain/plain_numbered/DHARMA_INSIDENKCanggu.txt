Canggu inscription
Ed. by Marine Schoettel
---

(page 1r)(1r1) ǁ {symbol} ǁ svasti śrī śakavarṣātīta, 1280, śravaṇa māsa, tithi, pratipāda śuklapakṣa, ha, u, śa, vāra, maḍaṅ kuṅan, (1r2) aiśanyasthagrahacāra, puṣyanakṣatra, jīvadevatā, agneyamaṇḍala, bajrayoga, rodramuhūrtta, śaśīparvve(1r3)śa, nāgakaraṇa, karkkaṭarāśī,

irikā divaśanyājñā pāduka śrītiktavilvanagareśvara, śrī rājasanagara nāma rājābhiṣe(1r4)ka, raṇaprathita mantrinirjjitanr̥pāntaropāyanasurāṅgaṇopamānānekavarakāminīsevyamāna, garbhotpattināma, (1r5) dyah śrīhayāṃ vuruk, makamaṅgalyājñā pāduka bhaṭāra śrītribhuvanottuṅgarājadevī jayaviṣṇuvarddhanī nāma rājñyābhi(1r6)ṣeka, nr̥ttaracanādiguṇakośalyālaya tīrthodakamayanirmalamānasa, sthāpita ṅkāne nagare kahuripan, dyah śrī (page 1v) (1v1) gītārjjā, sākṣăd arddharājaparameśvarī, muaṅ pāduka bhaṭāra śrīkr̥tavarddhana bhupālaka, sasyādibhavasamr̥ddhikaraṇavr̥ṣṭisya(1v2)ndanasannibhārthijanasantuṣṭi prasūtijanakānavaratadāna, tumapəlākyā rājyāśrīta, dyah śrīcakreśvara, śrī harīvaṅśavarddha(1v3)natara, sirāmr̥ddhyakən santānapratisantāna pāduka bhaṭāra śrīviṣṇuvarddhana, saṅ mokteṅ mandāragiri, nhər sapravr̥ttyācāra(1v4)lakṣaṇa bhaṭāra śrī viṣṇuvarddhana, kta lană tinirutirunirān jagatpālaka,

tasmāt, mataṅnyan aluṅ asvə: kta kadharmeṣṭan pādu(1v5)ka bhaṭāra śrīkr̥tavarddhana mahārāja, lakṣaṇanira maṅkana, ya ta dvāranirāṅanukāra nāma bhaṭāra śrīviṣṇuvarddhana, ikaṅ pa(1v6)ñji sminiṅ rāt,

yugapat mvaṅ ājñā pāduka bhaṭāra rājadevī mahārājasa nāma rājñyābhiṣeka, kanakamaṇiratnā

(page 2r)[1 lost page] (page 2v)[1 lost page] (page 3r) (3r1) mahārāja, tan kavuntat saṅ dharmmapravaktā vyavahāravicchedaka, samgət i tirvan, ḍaṅ ācāryya śivanātha, makapadasthan, saṅ āryya va§(3r2)ṅśādhipati, nyāyavyakaraṇaśāstraparisamāpta, samgət i maṅhuri, ḍaṅ ācāryyāgreśvara, nyāyavyākaraṇaśāstraparisamāpta, samgət i§ (3r3) kaṇḍamuhi, ḍaṅ ācāryya jayasmara, saṅkyaśāstraparisamāpta, samgət i pamvatan, ḍaṅ ācāryya vidyānātha, nyāyavyākaraṇaśāstrapa(3r4)risamāpta, samgət i jambi, ḍaṅ ācāryya śivādhipa, nyāyavyākaraṇaśāstraparisamāpta, samgət i kaṇḍaṅan atuha, ḍaṅ ācāryya śrīghana, (3r5) boddhatarkkaparisamāpta, samgət i kaṇḍaṅan rare, ḍaṅ ācāryya samatājñāna, boddhatarkkaparisamāpta, sarvve, ika ta kabeh, kuṭā(3r6)ramānavādiśāstravivecanatatpara, kapva samasama śakte kavivākṣāniṅ śāstra, makādi kuṭāra-mānava, makadon niścaya jñāna (page 3v) (3v1) ri nyāyānyāyani pakṣanikaṅ vyavahārī kālih,

muvah dharmmādhyakṣa riṅ kasogatan, puṅkv ī padləgan, ḍaṅ ācāryya nādendra, boddha(3v2)tarkkavyākaraṇaśāstraparisamāpta, makanaryyama, dharmmādhyakṣa riṅ kaśaivan, nāma puṣpapāta, ḍaṅ ācāryya dharmmarāja, makapadasthan sa(3v3)ṅ āryya rājaparākrama, mahādvija-bhujaṅga-saṅrakṣaṇa-dharmmādhyakṣa-saṅyojita, sinārabhāra pāduka śrī mahārāja dharmmădhyakṣa, maka§(3v4)don karakṣan para puṅku riṅ kaśaivan, makādi mahādvija, 

i piṅsorny ājñā pāduka śrīmahārāja, kumonakən ikanaṅ anambaṅī saya(3v5)vadvīpamaṇḍala, makādi pañji mărggabhaya, makasikasir ajaran rata, sthāpita, muṅgv i caṅgu, pagavayakna saṅ hyaṅ ājñā haji praśā(3v6)sti, rājasanagaralăñcaṇa, muṅgve salah sikiniṅ tāmra, riptopala, kapaṅkva denikaṅ anāmbaṅi sayavadvīpamaṇḍala, makā

(page 4r)[1 lost page](page 4v)[1 lost page](page 5r)(5r1)nūṣa, i təmon, i para jəṅan, i pakaṭekan, i vuṅlu, i rabutri, i bañu mrədu, i gocor, i tambak, i pujut (5r2) , i mirṅ, iṅ dmak, i kluṅ, i pagḍaṅan, i mabuvur, i bovoṅ, i rumasan, i caṅgu, i raṇḍu govok, i vahas, i nagara, (5r3) i sarba, i variṅin pitu, i lagada, i pamotan, i tulaṅan, i panumbaṅan, i jruk, i truṅ, i kambaṅ śrī, i tḍa, i gyaṅ, i (5r4) bukul, i śūrabhaya, muvah prakāraniṅ nadītīrapradeśa sthānaniṅ anāmbaṅi, i maḍantən, i variṅin vok, i bajrapura, i (5r5) sambo, i jerebeṅ, i pabulaṅan, i balavi, i luvayu, i katapaṅ, i pagaran, i kamuḍi, i parijīk, i paruṅ, i pasi(5r6)vuran, i kəḍal, i bhaṅcal, i viḍaṅ, i pakbohan, i loṅara, i ḍuri, i rāśī, i revun, i kbalan, i ḍalaṅara, i (page 5v) (5v1) sumbaṅ, i malo, iṅ ijo, i kavaṅen, i suḍah, i kukutu, i balun, i marbo, i turan, i jipaṅ, i ṅavi, i vaṅkalaṅ, (5v2) i pnuh, i vuluṅ, i baraṅ, i pakatelan, i vareṅ, iṅ amban, i kəmbu, i vulayu, sarvve, ika ta kabeh, nadītīrapradeśa, sthā(5v3)nany aṅanambaṅi sayavadvīpamaṇḍala, 

ṅūnī kālanyāṅhyaṅ saṅ hyaṅ ājñā haji praśāsti, rājasanagaralañcaṇa, kunəṅ tiṅkahikaṅ a(5v4)nambaṅi sayavadvīpamaṇḍala, makādi pañji marggabhaya, ky ajaran rata, mvaṅ pañjy aṅrakṣāji, ky ajaran rāgi, kevala svatantrā, ta(5v5)n kaparabyāpāra, tan katamāna deni vinava saṅ māna katrīṇi, lvirnya, paṅkur, tavan, tirip, salvīraniṅ nāyaka, parttaya, apiṅhe, (5v6) akurug, avajuh, vadihadi, sapuṇḍuhnya kabeh, makādiṅ raveh, lavan sahananiṅ maṅilala dr̥vya haji, vuluvulu, para vu 

(page 6r)[1 lost page] (page 6v)[1 lost page] (page 7r)[1 lost page] (page 7v)[1 lost page] (page 8r)[1 lost page] (page 8v)[1 lost page] 

(page 9r) (9r1) pikulpikulanya, ri savuluniṅ dval, ikaṅ samaṅka ikaṅ tan knana dr̥vya haji, yapvan lvih saṅkeṅ pahiṅa, knana lvihnya saṅ makə(9r2)kəranya, sodhara haji tan adhikana, muvah kinavnaṅakənyaṅ anambaṅi sayavadvīpamaṇḍala, ri kālani kapūjān saṅ hyaṅ ājñā ha(9r3)ji praśāsti, vnaṅ aṅadva savuṅ, nīta, jūḍi, acuriṅa kinaṅsyan ri kālanyāmūjā, daśāṙddha divaśa, pūṙvvapara, ri kālani kapūjān saṅ hyaṅ ājñā (9r4) haji praśāsti, kunəṅ saṅka ri gəṅny ādhimuktinikaṅ anāmbaṅi sayavadvīpamaṇḍala, makādi pañji măṙggabhaya, mvaṅ pañjy aṅrakṣāji, ky ajaran (9r5) rāgi, sthāpita, muṅgv i truṅ, maṅhanakən ta pamūjāṅkən sārini puṣpanyāṅhaturakən sambah ri saṅ hyaṅ ājñā haji, praśāsti, 400, riṅ sara(9r6)hi, mijil aṅkən pūṙṇnamān iṅ āṣāḍa, 

muvah anugraha pāduka śrī mahārāja, yan hana dāśadāśī bhaṙyyopabhāṙyya (page 9v) (9v1) kunəṅ asiṅ avakanya, svāmigata, luṅha saṅke svāminya, tan bvatana ktekaṅ anambaṅy aṅəntasakən saṅkeṅ nadītīra, yadin sā§(9v2)dhu pravr̥ttinyaṅ anambaṅi, kalut saṅkeṅ aṣṭacora, muvah yan hana strī karm asiṅ avakanya, kasambut ta ya deny aṅanambaṅi, tan sa(9v3)ṅgahən strīsaṅgrahaṇa ktekaṅ anambaṅy aṅəntasakən anambut iriya, muvah yan hana vvaṅ kapūṙvvarəṇan tinambaṅan, aveh ta (9v4) yeṅ anambaṅy asiṅ avakani pavehanya, yadyapin olihanyānyāya, ikaṅ pavehnya, tan doṣana tekaṅ anambaṅi, ta(9v5)n saṅgahən anaṅgapi duṣṭa, muvah ri sḍəṅ anikaṅ anambaṅi, amvata paḍatiniṅ akalaṅ, dagaṅan asiṅ avakanya, karṃ pvekaṅ daga(9v6)ṅan, tan bvatana tekaṅ anambaṅi, ndatan vehana ta ya tambaṅan, yan śīṙṇekaṅ dagaṅan, muvah yan ha(page 10r)(10r1)na dr̥vya kely asiṅ avakanya, kasambut pva ya denyaṅ anambaṅi, tan doṣan tekaṅ anambaṅy amalakv aphalăśramanyānambut aṅrakṣa, (10r2) ndan sapavehnyaṅ adr̥vya taṅgapənya, maṅkanānugraha śrī mahārāja, irikaṅ anambaṅi sayavadvīpa, makādy ajaran rata, 

paścat (10r3) , riṅ vkasan, maṅhaturakən sambah tekaṅ anāmbaṅi sayavadvīpamaṇḍala, makādi pañji mārggabhaya, ky ajaran rata, mvaṅ (10r4) pañjy aṅrakṣāji, aneka mahārghyavastrapramukanamaskăra, ikaṅ aneka vastrāṅkən sārini puṣpanyāṅhaturakən sa(10r5)mbah ri lbū pāduka śrī mahārāja, saṅka ri gəṅnyādhimuktinikaṅ anāmbaṅi, vineh akmitana saṅ hyaṅ ājñā haji praśāsti, rā(10r6)jasanagaralăñcaṇa, 

muvah rakryan mantri katrīṇi, sīnūṅan pasə:kpasə:k, sayathākrama, muvah rakryan dəmuṅ, (page 10v) (10v1) rakryan kanuruhan, rakryan raṅga, rakryan tuməṅguṅ, kapva vineh pasə:k-pasə:k, sayathākrama, makanaryyama, saṅ dharmmādhya(10v2)kṣa ri kaśaivan, dharmmādhyakṣa riṅ kasogatan, kapva vineh pasə:k-pasə:k, sayathākrama, saṅ dharmmopapatti samudāya, tapva (10v3) vineh pasə:k-pasə:k, sayathākrama, makaphalāmratisubaddhāknānugraha pāduka śrī mahārāja, irikaṅ anambaṅi sayavadvī(10v4)pamaṇḍala, makādi pañji mărggabhaya, ky ajaran rata, mvaṅ pañjy aṅrakṣāji, ky ajaran rāgi, tlas labdhāpagəh, kunəṅ yan hana u(10v5)mula-hulah sarasa saṅ hyaṅ ājñā haji praśāsti, kmitanikaṅ anambaṅi sayavadvīpamaṇḍala, makādi pañji mărggabhaya, ky a(10v6)jaran rata, mvaṅ pañjy aṅrakṣāji, ky ajaran rāgi, ṅuniveh yan paṅlbura kasvatantranikaṅ anambaṅi sayavadvīpamaṇḍala, a 

(page 11r)[1 lost page]
