Tihang (914-11-08)
Ed. by Tyassanti Kusumo Dewanti and Arlo Griffiths
---

blank (1v1) ǁ ø ǁ svastha śrī-sañjaya-varṣātīta 198 i śaka 836 kārttika-māsa tithi tr̥tĭya kr̥ṣṇa-pakṣa, vurukuṅ vagai aṅgāra-vāra, adrā-nakṣatra, śubha-yoga, siṅhajaya, divasani ājñā śrī ma- (1v3) paṅguhanya pasaṅ gunuṅ pirak dhā 6 avur dhā 7 pamuatniṅ kalaṅ dhā 1 hǝbni pilaṅ dhā 5 parmmasanniṅ uṇḍahagi mā 1, parmasanniṅ maṅanam mā 4 palān dhā 1 pabayai mā 2 sikpan mā 4 pavalyan mā 4।5 iṅ sata- (1v4) hun, hurip lekniṅ tuhălas pirak mā 1 ku 1 riṅ salek, kaṭik 1 kapua maparaha rikana dharmma śrī parameśvarī, māryya ikanaṅ vanua ri tihaṅ an pabuat-thaji riṅ kataṇḍān, kalaṅnya māryya mabuat-tha-(1v5) ji riṅ patih limpar, saṅ hyaṅ dharmma atah pabuat-thajyananya, samaṅkana sukha-duhkhanya kady aṅgāniṅ mayaṅ tan mavuah, ḍaṇḍa-kuḍaṇḍa bhaṇḍihālādi tumamā ri saṅ hyaṅ dharmma atah ikana kabeh, parṇnahanikanaṅ (1v6) vanua ri tihaṅ tan katamāna de saṅ mānak katrīṇi paṅkur tavān tirip, muaṅ soāraniṅ maṅilala drabya haji, kriṅ paḍam apuy, pamaṇikan, maṇiga, lva, malandaṅ, maṅhūri, makalaṅkaṅ, tapa haji, (1v7) air haji, maṅguñjai, maṅrumvai, tuha dagaṅ, tuhān nambi, tuhān hañjaman, paṇḍai, kdi , valyan, paraṇakan, tuha paḍahi, vidu, maṅiduṅ, varahan, sambal, sumbul, vatak i dalam, siṅgah pamr̥rṣi, hulun haji (1v8) ityaivamādi, tan tumamā rikanaṅ vanua ri tihaṅ, ājñă haji kinonnakan ikanaṅ masambyavahāra hana ṅkāna hīṅ-hīṅana kvehanya, paṇḍai mas, paṇḍai vsi, tambaga, gaṅsa prakāra, tluṅ ububan riṅ satu-(1v9) hān tluṅ tuhān riṅ sasīma, macadar 4 maṅarah tluṅ lumpaṅ, maguluṅan tluṅ pasaṅ, samaṅkana tan knā de saṅ maṅilala drabya haji, yāpuan lvih kvaihnya saṅkā rikanaṅ paṅhīṅ-hīṅ iriya, knāna ikana sa-(1v10) kalvihnya de saṅ maṅilala soddhāra haji, kunaṅ ikanaṅ mañambul, mamubut, mañavriṅ, maṅlākha, maṅapus, maṅubar, matarub, manahab manuk, mamisaṇḍuṅ, mamukat vuṅkudu, maṅdyūn, maṅgu-(1v11) la, maṅhapū, ityaivamādi sakvaihnikanaṅ makakarmma maṅkana, kapua ya tribhāgān ruaṅ dūman umarā ri saṅ hyaṅ dharmma, sadūman marā ri saṅ maṅilala drabya haji, nāhan parṇnahnikanaṅ vanua ri tihaṅ, an (1v12) sinusuk punpunanani dharmma śri parameśvarī i saliṅsiṅan, kinon humarappa ikanaṅ susukan sīma samgat vulakan pu vijayī, kinon sira de śrī parameśvarī maṅaṅsǝakna pasamvah ri śrī mahārā-(1v13) ja vḍihan jaro guluṅ-guluṅ yu 1 mas pagǝh su 1 mā 4 rakryān mapatih muaṅ taṇḍa rakryān saṅ kna pasak-pasak riṅ susukan sīma riṅ daṅū, rakryān halu pu kituh, rakryān vka pu havaṅ, rakryān (1v14) gurun baṅi pūttarabalavikiraṇa, tiruan pu cakradhara, maṅhūri pūdara, halaran pu mañā, palar hyaṅ pu khaṭvāṅga, dalinan pu taṅglan, kapua sira kabaih makobhaya ikanaṅ pasak-pasak […] note 4 boechari (2012: 494): “sudut kanan bawah prasasti ini putus, sehingga ada kira-kira dua huruf yang hilang.” lost
