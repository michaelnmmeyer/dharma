Parablyan (between 1177 and 1208 Śaka)
Ed. by Eko Bastiawan and Arlo Griffiths
---

(page 2r)(2r1) maṅhuri, ḍaṅ ācāryya smaradeva, i piṅsorny ājñā śrī mahārāja, kumonakən saṅ pamgə:t iṅ parablyan, ḍaṅ hyaṅ mādhava, pa(2r2)damlakna saṅ hyaṅ rājapraśāsti macihna kr̥tanagara, umuṅgve salah sikiniṅ upala, tămra, ripta, kapaṅkva de saṅ pamgə:t i parablyan,

samba(2r3) ndha, gati saṅ pamgə:t iṅ parablyan, mahābrāhmaṇa, yajurvveda-pāraga, mandhyandina-śākhā, śaṅkadhara, sākṣāt pinakātmarakṣa ⌈(2r4)de śrī mahārāja, makavyakti gati saṅ pamgət iṅ parablyan tan pantara gumavayakən pūjā-japa-homānibākə:n ăhuti ri saṅ hyaṅ śīvā(2r5)gni, mrārthanākən jaya-dīrghăyur-ărogya śrī mahārāja, makasādhana kaprayoganiṅ prakriyopadeśa-parijñānā(2r6)di riṅ ahorātra, maṅdadyakən sthiratarani palingih śrī mahārāja riṅ ratna-maṇi-maya-siṅhāsana, an siniviniṅ sayavadvīpa (2r7) manuluyi nūṣāntara madhura, śīrṇna paravaśa sahanani śatru-śakti tan hana vnaṅ də:mə:lə: vīryya-pratāpa śrī mahārāja, (2r8) kapva prāptasādara humaraś caraṇadvaya śrī mahārāja, makanimitta pagə:hni maṅrakṣa sa pamgə:t iṅ parablyan riṅ ādhyā(page 2v)(2v1)tmika kāraṇanyan enak palāmpahakan śrī mahārāja dharmmasādhana samyak-paripālanādi, sari-saryy a(2v2)veh dāna kanakarajatavastradi ri para dvija mvaṅ ri saṅ caturăśrami, an maṅkana kadivyaniṅ parakṣa saṅ pamgə:t iṅ parablyan ri kaprabhun (2v3) śrī mahārāja, svabhāvaniṅ prabhu devāṅśa pvagə:ṅ rəṇa riṅ amihutaṅi suka, mahābhārān aveh kaiśvaryyan riṅ aveh inakā(2v4)mbək, ṅuni-ṅuni ri saṅ paṇḍita mahābrāhmaṇāmrārthanākən kadigvijayan mvaṅ kadīrghayūṣan, pitovi pvan suka ri ka(2v5)vaṅunaniṅ dharmma, āpan prabhu smr̥ty-ādi-vihita-śīlānvita, kāraṇa śrī mahārāja maṅhanākən bhūmīdāna mapakna ri saṅ pamgə:(2v6)t i parablyan, amarəṅi subhadivaśa, sinaṅkalpakən saha-hastodaka, kasākṣyan de para dvija samudāya, hana ta vānva (2v7) riṅ bhānarasi ṅaranya, thāni bala vatək bavaṅ vuṅkal, gave, mā 3, madravya-haji, sū 12, ya teka kasrah i saṅ (2v8) pamgə:t iṅ parablyan, sapasuk thāni, tkeṅ kalaṅ kalagyan, mapakna bhūmidānekaṅ sinaṅkalpakən ṅūni, susukən dharmma
