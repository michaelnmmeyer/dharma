The Pamintihan charter
Ed. by Arlo Griffiths
---

(page 1v) (1v1) ǁ o ǁ avighnam astu ǁ o ǁ svasti śrī śaka-varṣātīta, 1395, vaiśāka-māsa, tithi, tr̥tĭyā kr̥ṣṇa-pakṣa, (1v2) ma, ma, śu, vāra, laṅkir, uttarastha-grahacāra, mūlā-nakṣatra, nairitī-devatā, varuṇa-maṇḍala, śubha-yoga,§ (1v3) kuvera-parvveśa, rodra-muhūrtta, vaṇija-karaṇa, dhanū-rāśī,,

irika divasany ājñā pāduka śrī mahārāja rājādhirāja (1v4) prajaikanātha, śrīmac-chrī-bhaṭṭāra-prabhu, garbbha-prasūti-nāma dyah suraprabhāva, śrī siṅhavikramavarddhana nāma devābhiṣeka (1v5) śrī giripati-prasūta-bhūpati-ketubhūta, sakala-janărddanānindya-parākrama-digvijaya, jaṅgala-kaḍiri-yavabhūmy-e§(1v6)kādhipa, sirātah prabhu viśeṣa riṅ bhūmi java makaprakāraṅ jaṅgala mvaṅ kaḍiri, aśeṣāhitendra-saṅgha-saṅgharṣita-caraṇā- 

(page 2r)[6 lost lines] (page 2v)[6 lost lines] (page 3r)(3r1) suruṅ ciradāsa de śrī mahārāja, tuhu-tuhv atyanta suṣṭu-bhaktinye jə:ṅ pāduka śrī mahārāja, satatāṅlakvakən dharmmaniṅ sevaka, lot ka(3r2)hudanan kapyayan tan humiḍəp ṅel ṅlih, dhīrotsāha mamrihakən katuṣṭa-buddhin ri śrī mahārāja, makavyakti hananikaṅ durjjana ri pra(3r3)deśanikaṅ kədəvaṅ, ya tika tlas parikṣīrṇna sahananya kabeh, hinilaṅakən tkap saṅ āryya suruṅ, maṅkana kakatonani kasuṣṭu-bhaktin kadhīro(3r4)tsāhan saṅ āryya suruṅ, ya tikāṅde paramasantuṣṭa ri śrī mahārāja, śrī mahārāja pva sira prabhu devātmaka, tan dadi *ketihan-sih deniṅ vvaṅ bhakti (3r5) ri sira, sumahasraguṇa pamaləsnira sih riṅ vvaṅ dr̥ḍabhaktinye sira, saṅ āryya suruṅ pvātyanta dr̥ḍabhaktinya ri sira, mataṅyan sinuṅnirānugraha ləmah sīma (3r6) vanva makaṅaran pamintihan, irika ta saṅ pamgət jāmbi, binvat-sārāṅupācāra saṅ hyaṅ rājapraśāsti, makāntyarasa mratisubaddhakəna sīmatvanikaṅ pami(page 3v)(3v1)ntihan, an təlas inanugrahakən de śrī mahārāja ri saṅ āryya suruṅ, tumusa tka riṅ vka-vet saṅ āryya suruṅ tka ri hləmniṅ hləm, kunəṅ parimāṇaniṅ pra(3v2)deśanikaṅ pamintihan, riṅ pūrvvāsiḍaktan mvaṅ plaṅ puñcu, riṅ āgneyāsiḍaktan lavan gigiḍah, riṅ dakṣiṇāsiḍaktan mvaṅ ḍampak, riṅ nairity a§(3v3)siḍaktan lavan ḍampak mvaṅ madəviṅ, riṅ paścimāsiḍaktan mvaṅ gəmpol, riṅ bāyabyāsiḍaktan gəmpol mvaṅ babaṅər, maṅetan iṅ kali si§(3v4)garada tkeṅ uttara, asiḍaktan lavan babaṅər mvaṅ kabalan, maṅetan muvah tkeṅ aiśānya, asiḍaktan mvaṅ kabalan, maṅidul (3v5) saṅkeṅ aiśānya tkeṅ pūrvva muvah, asiḍaktan mvaṅ plaṅ puñcu, ṅhiṅ samaṅkana paṅaṣṭadeśanikaṅ sīma ri pamintihan, hana ta savah pamintiha(3v6)n sumlap iṅ ləmah plaṅ puñcu, kayon tambak vetan pcal, 18, tataṇḍaṅan, pcal, 7, puṅ, pcal, 7, pagagalahan, pcal, 1, siṅ(page 4r)(4r1)kanak pcal, 40, paceleṅan, pcal, 1, piṇḍa kayon iṅ savah 6, pcal 74, muvah hana ta savahnikaṅ pamintihan sumlap iṅ ləmah (4r2) kabalan, kayon sirajaṅ, pcal 5, saraṅ pcal 9, kasine, pcal, 1, paṇḍan, pcal, 3, susuru, pcal 3, tunvan, pcal, 3, dharmmaga, pcal, 1, (4r3) kamuniṅ pcal, 3, piṇḍa kayon iṅ savah, 8, pcal 28 , samaṅkana gə:ṅnikaṅ savah pamintihan sumlap iṅ ləmah plaṅ puñcu, ya tika prasama (4r4) kabhuktya saṅke pamintihan tan kolah-ulaha, hana ta savahnikaṅ plaṅ puñcu kagarbbha ri parimāṇanikaṅ pamintihan, (4r5) kayon tambak kulvan, pcal, 3, ya tika kabhuktya denikaṅ plaṅ puñcu, maṅkana rasany anugraha pāduka śrī mahārāja ri saṅ āryya suruṅ, (4r6) tuhun tiṅkahnikaṅ sīma ri pamintihan, kevala svatantrādəg riṅgit, tan kaparabyāpăra deniṅ nāyaka turun-turun sāgəm sarakut, lakva-lakvan bva(page 4v)(4v1)t-hajyanan, mvaṅ vinava saṅ mānak katrīṇi, lvirnya paṅkur, tavan, tirip, piṅhe, vahuta rāma, mvaṅ sakveh saṅ maṅilala dr̥vya haji vulu-vulu (4v2) prakāra miśra para miśra maṅhuryyaṅilala, suṅgiṅ, paṅaruhan, poh galuh, taji, sukun, halu varak, manimpiki, maniga, pamaṇikan, (4v3) piniṅle, tapa haji, er haji, malandaṅ, lca, lab-lab, taṅkil, vilaṅ vanva, pakuda, pahasti, puluṅ padi, pavlaṅ-vlaṅ, pāmavāsya, sinagiha, juru (4v4) jalir, juru huñjəman, sahulun haji kabeh, ityevamădi, tan tamātah irikeṅ sīma pan svatantra, maṅkana taṅ sukhaduhkha (4v5) kady aṅganiṅ mayaṅ tan pavvah, valū rumambat iṅ natar, vaṅke kābunan, māmuk, mamumpaṅ, ludan, tūtan, aṅśa pratyaṅśa, daṇḍa kudaṇḍa (4v6) maṇḍihalādi, ikaṅ sīma ri pamintihan juga pramāṇerika, tkeṅ añəmbul amahaṅ añaṅvriṅ, aṅgula aṅdyun amubut aga(page 5r)(5r1)ve suri, añjariṅ, anəpis, ikaṅ sīma juga pramāṇe sadr̥vya-hajinya mvaṅ pamūjānya kabeh, mvaṅ vnaṅ adr̥vya padagaṅ salvi(5r2)ranya, ndan sarvva rva juga, hīṅani bhaṇḍanya kalima sahəṇḍag riṅ satuhan, aṅulaṅ kbo, 20, sapi, 40, vḍus, 80, celeṅ (5r3) savurugan, aṇḍah savantayan, paṇḍe salviranya rvaṅ gusali sovaṅ, vulu-vulu prakāra rvaṅ tuhan sovaṅ, ikaṅ ta hīṅaniṅ tan (5r4) kilalana, mvaṅ vnaṅ katambaran, vnaṅ uṅsirən deniṅ maliṅ tləs, vnaṅ anaṅgapi maliṅ, maṅkana rasany anugraha śrī mahārāja, sampun kesī (5r5) saṅ hyaṅ ājñā praśāsti, pinaṅkvakən i saṅ āryya suruṅ, pinasākṣyakən iṅ sabhāmaddhya, maṅhaturakən ta saṅ āryya suruṅ pamuṣpa ri śrī mahā(5r6)rāja, mvaṅ pasākṣī yathākrama ri taṇḍa rakryan samudāya, kunəṅ ri sḍəṅanyan hanāmirudha ryy anugraha śrī mahārāja, mne hlem katke (page 5v)(5v1) dlāhaniṅ dlāha, umaṅguhaknaṅ pañca-mahāpātaka, mvaṅ saviparītaniṅ brahmamukhodita saptavr̥ddhi, at:hər bhasmībhūta niravaśeṣa katke santāna (5v2) pratisantānanya kabeh, phalanyan umulahakən anyāyapravr̥tti, kavulatan de saṅ hyaṅ trayodaśa-sākṣī, siddhir astu, ǁ 0 ǁ ◯
