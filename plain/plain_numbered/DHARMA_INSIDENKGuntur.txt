Guntur
Ed. by Arlo Griffiths
---

(page 1r)(1r1) ǁ svasti śaka-varṣātīta 829 śravaṇa-māsa, tithi dvādaśi śukla‚ ma, po‚ bu‚ vāra, tatkālani pu tabvəl (1r2) anag vanua iṅ guntur punpunaniṅ vihāre garuṅ pinariccheda guṇa-doṣanira de samaggat pinapan (1r3) pu gavul muaṅ saṅ anakabvi pu gallam vanua i pulu vatu,

samvandhanikaṅ guṇa-doṣa, hana saṅ dharma ṅara(1r4)nya bapani maṅhampig saṅkā ri vurakuṅ ya ta tumagih pu tabvəl tinagihakanya mas su 1 ndātan hutaṅ (1r5) pu tabvəl ya hutaṅ saṅ anakabvi, makaṅaran si campa‚ vuaṅ sānak saṅ dharma, pajjah pua si campa‚ tinagih (1r6) ta pu tabvəl de saṅ dharma, ndātan hanānakni pu tabvəl muaṅ si campa‚ ṅuniveh yar vruha rikaṅ hutaṅ, ya (1r7) ta mataṅyan tka ri samaggat pinapan, ndātan tka saṅ dharma rikaṅ pasamayān ya mataṅyan inalaha(1r8)kan ta ya de samaggat pinapan, lavan tan hana parṇnahniṅ hutaṅ maṅkana tumibā riṅ laki-laki yata(page 1v)(1v1)n paṅavruhnikaṅ laki-laki, ṅuniveh yan tan hana anak samvandha,

tatra sākṣī rovaṅ rakryān aputu, (1v2) pu rakak vuaṅ i taṅkil, rovaṅ rakryān haməas pu kirat vuaṅ i timvun vsi‚ pu saṅgama vuaṅ i gu(1v3)ntur‚ muaṅ guru vaju anakabvi samaggat pinapan atuha‚ nāhan kvehniṅ sākṣī byaktinyan sampun (1v4) śuddha-pariśuddha ikaṅ guṇa-doṣa, likhita-pātra dyah raṅgal vuaṅ i varasigaǁ

kunaṅ sugyan tamān paṅu(1v5)jara ya muvah dlāhaniṅ dlāha ya donikeṅ jayapātraǁ ǁ ǁ
