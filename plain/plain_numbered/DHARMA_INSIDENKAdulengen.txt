Adulengen
Ed. by Eko Bastiawan and Arlo Griffiths
---

(page 1r) (page 1v) (1v1) ǁ, ◯, ǁ svasti śakavarṣātīta, 945, asujimāsa, tithi navamī śuklapakṣa, pa, po, vr̥, vā(1v2)ra kuniṅan, vśvaradevatā, dhr̥tiyoga, kolavakaraṇa, bāyabyāstha, irika divaśa(1v3)nyājñā śrī mahārāja rakai halu śrī lokeśvara dharmmavaṅśa airlaṅgānantavikramotuṅgadeva, (1v4) tinaḍah de rakryan mahāmantrī hino śrī saṅgrāmavijayadharmmaprasādottuṅgadevī, umi(1v5)ṅsor i taṇḍa rakryan riṅ pakirakirān makabehan, kumonakənn irikaṅ sama sānak dyah (page 2r) (2r1) kakīṅ aduləṅən, sambandha, ikaṅ sama sānak dyah kakīṅ aduləṅən, tan kapālaṅalaṅ suṣṭu(2r2)bhakti i pāduka śrī mahārāja, lot kahudanan, kapyayān, an paṅekānta i pāduka śrī ma(2r3)hārāja, makacihnan ikaṅ sama sānak dyah kakīṅ aduləṅən sākṣăt varttamăṇa, pinakahastapā(2r4)da de pāduka śrī mahārāja, sārisāri tan pangahaṅelāvan panas tis an sumiddhākən sapaṅutu(2r5)s pāduka śrī mahārāja samaṅkana gə:ṅniṅ kasuṣṭubhaktinikaṅ sama sānak dyah kakīṅ aduləṅən (page 2v) (2v1) ya tikānuvuhakən citta paramakăruṇyā ri manah pāduka śrī mahārāja, mataṅnyan inanu(2v2)grahakən tekaṅ kakurugan sumlat irikaṅ thānī sijanatyəsan salamban vetan, tambəha(2v3)ni sīma sama sānak dyah kakīṅ aduləṅən, samaṅkana rasanyānugraha pāduka śrī mahārāja, i (2v4) sama sānak dyah kakīṅ aduləṅən, muvah turunyānugraha pāduka śrī mahārāja, i samasāna(2v5)k dyah kakīṅ aduləṅən, ri hananiṅ asambyāvahara, ṅuniveh ikaṅ carik huma salviranya, 

(page 3r)[5 lost lines] (page 3v)[5 lost lines] (page 4r) (4r1) siṅgah, pabr̥ṣi, vidu maṅiduṅ, tan tama ta ya ri sama sānak dyah kakīṅ aduləṅən kevala (4r2) sama sānak dyah kaki pramāṇa irika kabeh, maṅkana tekaṅ sukhaduhkha, kadyāṅganiṅ mayaṅ ta(4r3)n pavvah valū rumambat iṅ natar, vipati vaṅke kabunan rāh kasavur iṅ natar, kaḍal mati riṅ havan, sā(4r4)hasa, vākcapala, hastacapala, duhilatən, hidū kasirat, mamijilakən vuryyaniṅ kikir, mamuk (4r5) , mamumpaṅ, ludan, tūtan, haṅśa pratyaṅśa, ḍəṇḍa kuḍəṇḍa, maṇḍihalādi saprakāra kabeh, ya ti(page 4v)(4v1)ka sama sānak dyah kakīṅ aduləṅən pramāṇa i sadravya hajinya kabeh, samaṅkana turu{squigglevertical}(4v2)nyānugraha pāduka śrī mahārāja, i sama sānak dyah kakīṅ aduləṅən, muvah anugraha pā(4v3)duka śrī mahārāja, i sama sānak dyah kaki yan paṅhivva rare vnaṅăvida năgarāśī, anapiha(4v4)na sakavnaṅ, muvah vnaṅăpasilih lələmbut, vnaṅ mavalya tuvuh vatu, hurip ānak, tuṅgakniṅ varyyaṅ, tutu(4v5)ñjuṅ, pahavvahavvan, macivapatra, masantya, muvah vnaṅ ariṅriṅa banantən, paluṅan sinahaban ba(page 5r)(5r1)nantən, vnaṅăsuragā banantən, tan jamūs, ajnva halaṅ, asumpiṅa tuñjuṅ sinivak, vnaṅ anu(5r2)suna palaṅka binubut, bale inantun, varuga tinuvuṅ, palavaṅan tinutub, muvah vnaṅ ama{squigglevertical}(5r3)ṅana salvirniṅ rājamăṅśa, baḍavaṅ, vḍus guntiṅ, asu tugəl, karuṅ pulih, karuṅ matīṅ gantuṅan, vnaṅ ā(5r4)huluna pujut, bhoṇḍan, añjamaha rare kavula, amupuha kavula, vnaṅ uṅśirən iṅ strī laraṅan (5r5) vvaṅ i jro, ulun-ulun miṅgat tuhun tan ulihanya maṅiṅgatakən mvaṅ tan pakastry anya, vnaṅ uṅśirən iṅ maliṅ (page 5v) (5v1) tləs, aṅlūputaknāmuk, vnaṅ amuḍug tugəl, ləmbvanusapigvanya, năga saleṅ, tikus atut buvu(5v2)ṅan, aṅuyuhi kikis, vnaṅ uṅśirən iṅ ahutaṅ raṅaṅ katmu tatalən sahutaṅnya puhakana, mā 1 (5v3) riṅ sū 1, aṅkən tahun, muvah vnaṅ katmvananiṅ sapi gave tbusən iṅ pirak, ku 2, de saṅ madr̥vya, vna(5v4)ṅ amgata vatis yan kahayvaknaniṅ cārik donanya, samaṅkana turunyānugraha pāduka śrī (5v5) mahārāja, katmu kaliliranani vka vet sama sānak dyah kakīṅ aduləṅən, mne hləm tka ri dlāha(page 6r)(6r1)niṅ dlāha, maṅkana rasanyānugraha pāduka śrī mahārāja, i samasānak dyah kaki, muvah anugra(6r2)ha śrī mahārāja, ri tatkālani kapūjān saṅ hyaṅ rājapraśāsti, vnaṅ amaguta pajə:ṅ piṅul, vnaṅ a(6r3)ṅūṅkūṅa curiṅ rahina vṅi, avavara səmpal, ndatan paṅirasa ta dyah kaki vatək yān maṅkana, mu(6r4)vah maṅhanakna savuṅ, juḍi, nita, pariparihan, sapkən ta lavasanya, samaṅkana tiṅkahni kapūjān (6r5) saṅ hyaṅ rājapraśāsti, muvah anugraha śrī mahārāja, ikaṅ kakurugan sumlat irikaṅ thāni pañjiṅ si(page 6v)(6v1)janatvasan, lamban vetan, i karah, lirih, 9, i gsaṅ, jə:ṅ 6, i camuṇḍa, lirih, 9, i vano tṅah, mā 4, sa(6v2)maṅkana kveh ikaṅ kakurugan inanugrahakən de śrī mahārāja, i sama sānak dyah kakīṅaduləṅən ,, ǁ ,, ǁ
