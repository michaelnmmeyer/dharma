Anjatan: Foundation Charter of the Amr̥tamaṅgala Monastery
Ed. by Arlo Griffiths and Wayan Jarrah Sastrawan
---

(page 3r)(3r1)mpulan, pakaluṅkuṅ, karəṅrəṅan, tpuṅ kavuṅ, suṅsuṅ paṅuraṅ, pasuk alas, sipat vilut, juṅkuṅ, pāṅin-aṅin pamāvasya, hopan, saṇḍuṅ lamur, panrāṅan, skar tahun, pabayai, paṅ(3r2)rāma, avur, panigaṅ blah, pakarapa, tampə: sirir, pinta palaku, tuluṅ hutaṅ, pobhaya, kipa-kipah, pavalanda, pakan tahun, paniriṅ, pataruṅ, patarub, pakikis, paprāyaścitta, (3r3) avuran, pavuvuh, tuṇḍān, kḍi, valyan, sambal, sumbul, hulun haji, jəṅgi, pavuluṅ-vuluṅ, vidu maṅiduṅ, siṅgah, pamr̥si, vatək i jro ityevamādi kabaih, an tan tamā ta ya iri⌈(3r4)keṅ vanva riṅ añjatān sabhuktyan saṅ hyaṅ kuṭi riṅ amr̥tamaṅgala,

samaṅkana ikanaṅ sukha-duhkha magə:ṅ maḍmit, kady aṅgāniṅ mayaṅ tan pavvah, valu rumambat iṅ natar, vipati, vankay kābunan, rāh ka(3r5)savur iṅ havan, māti tibā, māti kaləbū, māti sinambər iṅ glap, hidu kasirat, dūlihatən, săhasa, vākcapala, mamijilakən vuriniṅ kikir, mamūk, mamuṅpaṅ, lūdān, tūtān, aṅśa pratyaṅśa (3r6) , ḍaṇḍa kuḍəṇḍa, maṇḍihalādi prakāra, an saṅ hyaṅ kuṭi iṅ amr̥tamaṅgala pramāṇa irikā,

samaṅkana ikanaṅ masambyavahāra satamolah i saṅ hyaṅ kuṭi riṅ amr̥tamaṅgala, an kapva ya hīnīṅan (3r7) de śrī mahārāja, kramāṇya, matitih sakulit, alavay sapatiga, abasana satuhan, aṅavari satuhan, pakajaṅan satuhan, pahiḍanan satuhan, amanantən sapahavvan, yā(3r8)pvan pinikul dvalnya, kady aṅgāniṅ pda, vuyah, acan, kamiri, bavaṅ, laja, pipakan, ləṅa, luruṅan, kasumbha, vsi-vsi, vaja, pr̥mata, hadas, atak, bras, kalapa, vvah, sərəh, pisaṅ, (3r9) gula, ityevamādi kabeh, an katiga pabantalan juga ya, tan ləviha saṅkerikā, yapvan paṅulaṅ kbo prāṇa 40 kbovanya, yan sapi prāṇa 40 sapyanya, yan paṅulaṅ celeṅ 50 ⌈(3r10)celaiṅanya, yan vḍus prāṇa 40 vḍusanya, itik savantayan, agritan rvaṅ pahavvan, aparahu sasiki, ikā ta kabaih tan knānāta ya soddhāra haji, asiṅ sadeśa-parāna(3r11)nya, yapvan paṇḍay vsi, gaṅsa, tamra, mās, saparəan sovaṅ ṅunivaih ikanaṅ maṅdyūn, mañarub, mañambul, mañavriṅ, maṅlākha, mamahaṅ, mamuṅkuḍu, manūla-vuṅkuḍu, (3r12) tka riṅ maṅanam-anam, magavay payuṅ, ruṅki, taṅgī, vakul, kalasā, magavay kisī, manaṅkəb manuk, mamisaṇḍuṅ manuk, makala-kalā, mamulaṅ, manavaṅ, aṇ ḍaṅ saṅgha iṅ amr̥(page 4r)(4r1)tamaṅgalātah pramāṇa i sadr̥bya-hajinya kabaih, kramānya, tribhāgān, sadūmān mapaknā i bhaṭāra, sadūmān mapaknā i ḍaṅ saṅgha, pahayva samananāni sapariskārani kapa(4r2)hayvan saṅ hyaṅ kuṭi riṅ amr̥tamaṅgala, sadūmān maparṇnaha i saṅ karmmanya, maṅkana tiṅkah sodhāra haji huvus kapāṭa ri saṅ hyaṅ rājapraśāsti, pagə-pageh i kasusukan saṅ hyaṅ ku(4r3)ṭi riṅ amr̥tamaṅgala,

mari ta parṇnahnikaṅ vanva riṅ añjatan thāni bala girim baṅi, maṅkana ikanaṅ lmah savah kāṅin-aṅinan tka ri kəbvanya blah 1 sahuvus kapāṭa, mantən atah parṇnahnikā lma(4r4)h kāṅin-aṅinan an maṅkai, kevalā saṅ hyaṅ kuṭi riṅ amr̥tamaṅgalātah pramāṇa irikā kabaih, tka ri salbak-vukirnya kabeh makādi savah prakāra, kunaṅ pva kadeyaknanikaṅ vanva (4r5) riṅ añjatan tka riṅ kalpi sama marāśraya, an kapvātah kumatuturaknaṅ sapūrbva-sthiti, pratidina mabuñcaṅ-hajya riṅ samananāni kapahayvan saṅ hyaṅ kuṭi iṅ amr̥tamaṅgala aṅkən manis, ku(4r6)meṇḍəṅ tikā tka ri kadeyaknanikanaṅ piṅhai makurug anak thāni vatək girim baṅi, tka ri sapiṅgir siriṅnikaṅ vanva riṅ añjatan, karuhun saṅ inanugrahan śrī mahārāja mapaknā irikanaṅ girim ba(4r7)ṅi, tka ri saṅ anāgata vineh girim baṅi, apan thāni vatək girim baṅi tatvabhūtanya ṅūni, samaṅkana samgat aṅin-aṅin maṅkai lāvan saṅ anāgatāṅin-aṅin, an sama təkyənāta sira umimbuha sa(4r8)kaparipūrṇnāknani daməl śrī mahārāja saṅ hyaṅ kuṭi iṅ amr̥tamaṅgala, makavuṅkalana i tan hananira deyan umulah-ulaha ikanaṅ vanva iṅ añjatan tka ri savahnya, mvaṅ ikanaṅ lmah savah kā(4r9)ṅin-aṅinan ṅuniveh kəbvanya blah 1 yathānya tan pamuhara pramāda magə:ṅ i sira, āpan sampun pagəhni rasa saṅ hyaṅ rājapraśāsti pagə-pagəh i kasusukanikanaṅ vanva iṅ añjatan masavah tampah 1 (4r10) blah 1 lāvan ikanaṅ savah lmah kāṅin-aṅinan tka ri kəbvanya blah 1 ṅuniveh lbak-vukirnya kabeh, maṅkana rasa saṅ hyaṅ ājñā haji praśāsti pagə-pagəh ri kasusukanikaṅ vanva riṅ añjatan tka riṅ savah kāṅi(4r11)n-aṅinan de śrī mahārāja,

meṅət pva mpuṅku i tinakər ryy ātiśayani kavaṅunan saṅ hyaṅ buddhaśāśana de śrī mahārāja, ri huvus mpuṅku i tinakər pinadamlakan śrī mahārāja kuṭi riṅ amr̥tama(4r12)ṅgala, andəlanani buddha-prativimba-namaskāra mpuṅku i tinakər, makabhuktyan ikanaṅ vanva riṅ añjatan, lāvan ikanaṅ savah lmah kāṅin-aṅinan mataṅnyan paṅhaturakən mpuṅku i tinakər mā su 5 mā
