Gulung-Gulung (851 Śaka)
Ed. by Eko Bastiawan and Arlo Griffiths
---

(face a)front(a1) ǁ oṃ avighnam astu gaṇapataye namah ǁ svasti śaka-varṣātīta 851 baiśākha-māsa tithi navamī śukla-pakṣa ma u (a2) ca vāra pūrvvaphālguṇī-nakṣatra, yoṇi-devatā, āyuṣmān-yoga, irikā divaśa rakryān hujuṅ pu madhura (a3)lokānurañjana, manambah i śrī mahārāja rake halu pu siṇḍok śrī īśānavikrama dharmmottuṅgadeva, sumīma ikāṅ dmak ṣavah i (a4) guluṅ-guluṅ tapak su 7, muaṅ alas i bantaran satṅah, paknānya dharmmakṣetrā savahani kuśala rakryān hujuṅ saṅ hyaṅ (a5) prāsāda i himad, maṅasəa i saṅ hyaṅ kahyaṅan i paṅavān mapaṅasəa vḍus 1 pāda 1 aṅkən kapūjān bhaṭāra i pa(a6)ṅavān iṅ prativarṣa, āpan ṅkai gunuṅ vaṅkḍi mūla kahyaṅan saṅ hyaṅ i paṅavān riṅ purāṇa, mataṅyan tuṅgala gatyanikaṅ (a7) saṅ hyaṅ kahyaṅan kapva silih lavada sakarmmaṇya i paṅavān muaṅ i himad yan tkaniṅ kapūjān bhaṭāra i paṅavā(a8)n umilva sakarmmaṇya i himad tkaniṅ kapūjān bhaṭāra i himad ilva sakarmmaṇya i paṅavān iṅ biśuva kāla[*](a9)[*]n prasiddha tuṅgal bhaṭāra maṅadhiṣṭhāna i himad i paṅavān muaṅ hana ta sīma putrasva i batvan muaṅ i curu (a10) iy air gilaṅ i gapuk, i sbaṅ paknānya maṅasəa i saṅ hyaṅ prāsāda i himad, kramani paṅasə:nya i batvan śīkhāha (a11) pañjat i curu lṅa vatu sukat 1, kalapa 20 mā 1 iy air gilaṅ iṅa vatu sukat 20 mā 2 iṅ gapuk [********] (a12) [***] mā 1 maṅkana kramani paṅasə:nikanaṅ sīma putrasva mijila aṅkən biṣuva riṅ kapūjān bhaṭāra ri himad, maṅkana sa(a13)mbah rakryān hujuṅ i śrī mahārāja tlas sinanmata, matəhər ta ya pinagəhakan inarpaṇākan rakryān hujuṅ i saṅ hyaṅ prā(a14)sāda an sīmā savaha saṅ hyaṅ prāsāda i himad paknānya svatantrā tan katamāna deni patih vahuta rāma, nāyaka partta(a15)ya pamgat ṅunivaih saprakāraniṅ maṅilala drabya haji riṅ daṅū miśra-paramiśra vulu-vulu prakāra paṅuraṅ kriṅ paḍam manimpi-(a16)ki paranakan limus galuh, paṅaruhan, taji vatu tajam, sukun, halu varak rakadut pinilai kataṅgaran, tapa haji (a17) air haji, malandaṅ, ləca, ləbə-ləb kalaṅkaṅ kutak, taṅkil, tr̥pan, saluit, tuha dagaṅ, tuha gusali, maṅrumbai maṅguñjai tu-(a18)hān nambi, tuhān huñjamman, vatu valaṅ, pamaṇikan, maṇiga, sikpan, rumban, vilaṅ vanua, viji kavah, tiṅkəs, māvi (a19) tuhāñ juḍi, juru jalir, miśra hino, vli hapū, vli tambaṅ, vli pañjut, vli harəṅ, palamak, pakaluṅkuṅ urutan, dampulan (a20) tpuṅ kavuṅ, suṅ-suṅ paṅuraṅ, pasuk alas, payuṅan, puluṅ paḍi, pabisar, paguluṅ, pāṅinn-aṅin, sipat bilut, pāmavaśya, ho- (a21) pan, turun-turun, panrāṅan, skar tahun, panusuh, pahaliman, kḍi valyan, vidu, maṅiduṅ, sambal sumbul, hulun ha-(a22)ji pamr̥si, vatakk i jro, ityaivammādi tan tamā irikanaṅ sīma kevala saṅ hyaṅ parhyaṅan, pramāṇā i sadrabya-hajinya (a23) kabaih, maṅkana ikanaṅ sukhaduhkha kady aṅganiṅ mayaṅ tan mavuah valū rumambat iṅ natar, vipati vaṅkay kābunan, rāh kasa-(a24)vur iṅ dalan vākcapalā duhilatan hastacapalā mamtuakan vūriniṅ kikir mamuk, mamumpaṅ, lūdan, tūtan, ḍa-(a25)ṇḍa kuḍaṇḍa bhaṇḍihalādi bhaṭāra riṅ prāsāda atah parānani sadrabya-hajinya kunaṅ ikāṅ miśra mañambul, mañavriṅ maṅlā-(a26)kha, maṅapus, mapahaṅan, matarub manūla vuṅkuḍu, maṅdyun, maṅubar, maṅhapū, maṅluruṅ, magavai ruṅki, payuṅ vlu mopih, maka-(a27)jaṅ agavai kisi, maṅanam-anam, mamubut, manavaṅ, makala-kalā, mamisaṇḍuṅ manuk, bhaṭāra ri prāsāda atah pramāṇa i sadrabya-(a28)hajinya, samaṅkana ikanaṅ parahu pavalijān 1, masuṅhara 2 tan patuṇḍāna, adagaṅ kapas, vuṅkuḍu, abasana kalima bantal (a29) aṅuñjal 1 paṇḍai vsi satarub, paṇḍai mas 1 paṇḍai tambaga 1 kaṅsa 1 aṅulaṅ kbo savurugan sapi prāṇa 3 vḍus (a30) saparaṅgaṅ aṅulaṅ aṇḍah satarub, samaṅkana kramanikaṅ sīma tan knā i saluīrniṅ drabya haji saprakāra, irikanaṅ kā(face b)back(b1)la maṅasəakan rakryān hujuṅ pasək-pasək, i śrī mahārāja mas su 5 vḍihan tapiś cadar yu 1 muaṅ i ra-(b2)kryān kabaih, kapua vinaih pasək-pasək kāyānurūpa, rakai sirikan dyah amarendra, vka dyah balyaṅ, rakryān mo-(b3)mah-umah kālih maḍaṇdər pu padma, aṅgəhan pu kuṇḍala, tiruan ḍapunta taritip inaṅsəan pasək mā 1, vḍiha-(b4)n tapiś cadar yu 1 sovaṅ-sovaṅ, halaran pu guṇottama, inaṅsəan pasək mā 1, vḍihan ragi yu 1 mamrāti havaṅ (b5) vicakṣaṇa, maṅhūri pu paṇḍamuan, tilimpik pu dhanuka, dalinan pu karṣaṇa, vinaih pasək mā 5 vḍihan ragi yu (b6) 1 sovaṅ-sovaṅ, vadihati saṅ dinakara, akudur pu balavān vinaih pasək ma 1, vḍihan ragi yu 1 sovaṅ-sovaṅ, (b7) tuhān i vadihati 2 mirah-mirah, saṅ halaṅ pahuṅ, halaran saṅ lbūr poh, tuhān i makudur 2 vatu valeṅ saṅ ra majjha, va-(b8)tu kiluṅ saṅ tpussən vinaih pasək mā 5 vḍihan ragi yu 1 sovaṅ-sovaṅ, paṅuraṅ i vadihati saṅ ra vuṅū, anuṅgū saṅ ho-(b9)ṅka paṅuraṅ i makudur saṅ ra kvəl, anuṅgū saṅ kulumpaṅ vinaih pasək mā 2 ku 2 vḍihan hlai 1 sovaṅ-sovaṅ, saṅ tuhān i (b10) pakaraṇān juru kanayakān samgat gunuṅan pu tuntun, juru vadva rarai saṅ ra guyu, juru kalula pu bālī, kaṇḍamuhi punta geṣṭa (b11) vatu varaṇi saṅ nidhi, parujar i sirikan hujuṅ galuh i vka viridih, i kanuruhan rokat, i sbaṅ saṅ vimala, i srāṅan saṅ sa-(b12)tyaka, i madaṇḍər saṅ cakra, ryy āṅgəhan saṅ vidya, i tiruan sumuḍan punta saṅgama vinaih pasək mā 1, kinabaihāni-(b13)ra lumaku manusuk i vadihati saṅ ra və:han, i makudur saṅ ra mājha vinaih pasək mas su 2 mā 8 sovaṅ-sovaṅ, paṅaṅka-(b14)t i saṅ hyaṅ kudur mas su 5 hop saji pomah-umah prakāra dakṣiṇa saṅ hyaṅ brahmā mā 1 saṅ hyaṅ lambu mā 1, saṅ hyaṅ su-(b15)suk vḍihan yu 1 vḍihannire vadihati makudur yu 2 siṅhəlnira yu 1, patih juru kālih vasah saṅ kayu matə:b, kuci (b16) saṅ būka vinaih pasək mā 5 vḍihan ragi yu 1 sovaṅ-sovaṅ, parujarnya piṅsor hyaṅ paskaran vinaih mā 2 ku 2 sovaṅ-sovaṅ (b17) patih kahyunnan puntani turus saṅ ḍumpil, varaṇā, saṅ ambata, saṅ smī, vinaih mā 2 vḍihan ragi yu 1 sovaṅ-sovaṅ, patih ka-(b18)hyunan maṅharrəp babak rikaṅ kāla saṅ lāgi vinaih mā 5 vḍihan ragi yu 1 vargga patih anakbi ilu kinannān pasək saṅ baraṇa (b19) anakbi saṅ najī ibuni marapi, saṅ kbək vinaih mā 2 kain vlah 1 sovaṅ-sovaṅ, vargga patih kahyunan laki-laki vinaih pasə-(b20)k harivaṅsa, bāṇa, juraṅ, daṅkal, marapi, vinaih mā 2 vḍihan hlai 1 sovaṅ-sovaṅ, patih pamgat saṅ jarā, maṅhambi-(b21)n saṅ balusyak vinaih pasək mā 4 vḍihan ragi yu 1 sovaṅ-sovaṅ, juru vanua saṅ hīra panulisan prathama, maṇiga (b22) [*****] vinaih mā 2 vḍihan yu 1 sovaṅ-sovaṅ, parujar patih kahyunan bisat parujar patih samgat babus, parujar maṅ-(b23)hambinanī gusti pañjuruan i pakāraṇān astuti, malavaṅ kālih jaṅga krāndhah, panaṅlar bhoma, ugal-ugal səvur (b24) juru kalaṅ sambī, tajuṅkilan mḍaṅ gəntər vinaih mā 1 vḍihan hlai 1 sovaṅ-sovaṅ, vahuta paṅuñjaṅan dhavala kamasi-(b25)han putra laguntan unak vinaih pasək mā 4 vḍihan ragi yu 1 sovaṅ-sovaṅ, taṇḍa rakryān ilu pinakasākṣī rikaṅ (b26) kāla, kanuruhan dyah mumpaṅ, vaharu pu kalumpaṅ, vinaih pasək mas su 1 mā 4 vḍihan paḍi hlai 1 sovaṅ-sovaṅ saṅ tu-(b27)hān i kanuruhan saṅ ra baṇir saṅ ra vujaṅ, vuṅkal kiluṅ, saṅ părtha, vinaih mas su 1 mā 4 kinabaihānnira vḍihan ragi hlai 1 so-(b28)vaṅ-sovaṅ, tpi siriṅ ilu pinakasākṣī rakryān, juru gotra i kanuruhan rakai paṅambuhan, rakai siñjalan vinaih mā 4 vḍi-(b29)han yu 1 sovaṅ-sovaṅ, gotra i tampuran saṅ mādhava bapa dyah damū muaṅ dyah damū, vinaih mā 2 vḍihan hlai 1 (b30) sovaṅ-sovaṅ devata kaki i balaṇḍit saṅ śivarāśi vineh pasək mā 4 punta i paṅavan uṅgər pramukha, vinaih (face c)proper right(c1) pasək mā 4 kinabaihannira patih tpi si-(c2)riṅ vinaih pasək karūman i (c3) kanuruhan saṅ jātah, maṅhambin (c4) saṅ hiraṇya, patih pamgat (c5) saṅ prakaśita, patih i tuga-(c6)ran paṅajaran saṅ malah, patih (c7) paṅkur i vaharu saṅ raṅga vinaih (c8) pasək mā 4 vḍihan yu 1 so-(c9)vaṅ-sovaṅ, samaṅṅkana kvaihnira (c10) ilu pinakasākṣī hinanākə-(c11)n kālaniṅ manusuk ri tlas i (c12) saṅ mapatih vahuta rāma tpi si-(c13)riṅ kabaih vinaih pasək, ki-(c14)non ta sira mapaktya, malūṅguh ya-(c15)thākrama, irikāṅ tkan pasak (c16) lor kidul, kuluan veta-(c17)n irikāṅ kalaṅan ri himad (c18) tumama ta saṅ mavaju haji ri kala-(c19)ṅan ri pkan ri himad maglar saji suma-(c20)ṅaskāra saṅ hyaṅ susuk saṅkap sakrama-(c21)niṅ daṅū manətək hayam mamantiṅa-(c22)kan hantiga i saṅ hyaṅ vatu təas su-(c23)suk pamaṅmaṅ hyaṅ manapathe liṅnira (c24) īndah ta kita kamuṅ hyaṅ i śrī bapra-(c25)keśvara śrī haricandana agasti mahā-(c26)rəṣi saṅ hyaṅ i daśadeśa ūrdhamadhah (c27) ravi śaśī kṣiti jala pavana hutāsana (c28) yajamānākāśa dharmma ahorātra (c29) [**] yakṣa rakṣasa pisāca, preta (face d)proper left(d1) sura [*****] (d2) gandharvva yama (d3) baruṇa kuvaira bāsava muaṅ (d4) putra devatā pañcakuśika nā- (d5) garājā dūrggadevī caturāśra (d6) ananta surendra hyaṅ kālamr̥tyu (d7) sakveh ta gaṇa bhūta kita prasiddha (d8) maṅrakṣa pr̥thivi, maṅarīra ri sarvvabhū-(d9)ta umasuki sarvvaprāṇa kita sa-(d10)kala sākṣībhūta sthīti hana sukṣma (d11) rəṅəakan ikiṅ samaya sapa-(d12)tha sumpah pamaṅmaṅmami ri kita hiyaṅ (d13) kabaih yāvat ikanaṅṅ vaṅ durācāra ta-(d14)n magam tan makmit, umulah-ulaha (d15) ikiṅ śīma ṅunivaih dumavuta (d16) susuk təas kulumpaṅ tina-(d17)namniṅ kudur asiṅ sakavvaṅananya hadi-(d18)an hulun gr̥hasta viku yā-(d19)vat bariba irikaṅ śīma tadvaraha- (d20) n panimbatan ta iriya kamu hyaṅ pa-(d21)ti riṅ adəgan tampyal i təṅəna-(d22)n uvahi riṅ hiriṅan rantan ususnya ḍa- (d23) ḍatt i sbitakan ḍalammanya atmanya (d24) tan tmuaṅ sama irikaṅ sahasra ja-(d25)nma saluīrniṅ ūpadrava mtunya ta-(d26)k-tak lintah lakay vdit tmahana (d27) nya pañca mahāpātaka tmunyan (d28) yan liṅnira ri tlasniṅ manusuk (d29) lumkas ta makurən-kurən ri sira ka-(d30)baih, maṅglar kavuṅ skul paripūrṇna (face e)proper right: upper part (e1) hara-hara saṅkap vulu ka- (e2) ṇḍari kaḍivas ḍeṅ hañaṅ ḍeṅ (e3) hasin salər capa-capa, ruma- (e4) han huraṅ biluṅluṅ hala-ha- (e5) la hantiga inariṅ, vulūniṅ ga- (e6) ṅan miśāka, atak sisir (e7) takih, kasyan lil-lit gāṅ- (e8) ṅān tlu saranak alap-alap (e9) irah-irah kuluban tetis, (e10) lumkas ta sira kabaih manaḍah ma-(e11)nahap parka ciñca tvak pānādi, tka (e12) riṅ piṇḍva piṅtiga, vinuvuhan ta sira ta-(e13)mbul paḍḍīsa salvirniṅ tambul sapra-(e14)kāra vinuvuhakan tadananta-(e15)ra patṅah manaḍah kinon sira ka(face f)proper left: upper part(f1)baih vasiha gaṅan vinai- (f2) han ta sira jnu skar tlas saṅkap mu- (f3) vah ta sira manaḍah yathāsu-(f4)kha men-men rakryan (f5) kahaḍaṅ rikaṅ kāla ka-(f6)pua umintonnakan guṇa- (f7) nya, atapukan vuvus pramukha (f8) vinaih mā 4 kinabaihanya, a-(f9)vayaṅ kaluṅasua śravaṇa vi-(f10)naih mā 4 kinabaihanya, aba- (f11) ñol si livu han hi-(f12)tip-pramukha vinaih mā (f13) 4 kinabaihanya, cihna-(f14)nyan tlas mapagəh [***] (f15) [**********]
