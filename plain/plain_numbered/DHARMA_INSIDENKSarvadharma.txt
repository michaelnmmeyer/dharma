Sarvadharma
Ed. by Eko Bastiawan and Arlo Griffiths
---

(page 1r) (page 1v) (1v1) ǁ svasti śrī śaka-varṣātīta, i śaka, 1191, kărttika-māsa tithi, pañcamĭ śū(1v2)kla-pakṣa, vā, ka, vr̥, vāra, laṅkir, uttarāṣāḍhana-kṣatra, viśva-de(1v3)vatā, gaṇḍa-yoga, vairājya-muhūrtta, baruṇa-parvveśa, valava-karaṇa, (1v4) vr̥cchikarāśi, irika divaśany ājñā śrī sakala-jagat-nătheśa, nārasiṅhamūrtty-ani(1v5) ndita-parākrama, aśeṣa-rājānya-cūḍāmaṇiṇārpita-caraṇāravinda, śoka-santapi(1v6)ta-sujana-hr̥dayāmbujāvavodhana-svabhāva śrī kr̥tanagara nāmăbhiṣeka, tinaḍah de rakrya(1v7)n mahāmantri katriṇi, rakryan mantri hino, rakryan mantri sirikan, rakryan mantri halu, umiṅsor i para taṇḍa (page 2r) (2r1) rakryan ri pakirakiran makabehan rakryan apatih makasikasir kbo arəmaṅ, rakryan dmuṅ (2r2) van ḍaṅ ācāryya śivanātha, mapañji tanutama, i piṅsorny ăjñā śrīmahārāja, ku-§mapañji vipakṣa, rakryan kanuruhan mapañjy anurida, makādi saṅ mantrī vāgmima{squigglevertical}(2r3)ya, paramanĭtijña, nūṣāntaramadhuranāthānukŭlakāraṇa, mapasəṅgahan saṅ rāma(2r4)pati, tan kavuntat saṅ pamgət i tirvan ḍaṅ ācāryya dharmmadeva, saṅ pamgat iṅ kaṇḍamuhi, (2r5) ḍaṅ ācāryya smaradahana, saṅ pamgət i maṅhuri ḍaṅ ācāryya smaradeva, saṅ pamgət iṅ jamba ḍaṅ ā(2r6)cāryya śivanātha, saṅ pamgət iṅ pañjaṅ jĭva ḍaṅ ācāryyăgraja, mpuṅku dharmmădhyakṣa riṅ kaśe(2r7)van ḍaṅ ācāryya śivanātha, mapañji tanutama, i piṅsorny ăjñā śrīmahārāja, ku{squigglevertical}(page 2v)(2v1) monakən saṅ hyaṅ dharmma riṅ bhagañjiṅ, riṅ kapuluṅan, riṅ laukeśvara, tkeṅ viṣaya punpunan (2v2) saṅ hyaṅ dharmma, paryyaṅan, kalaṅ, kalagyan, dharmma jumput, ityevamādi, padamla{squigglevertical}(2v3)kna saṅ hyaṅ rājapraśāsti macihna kr̥tanagara, kapaṅkva deni viṣaya punpunan saṅ hyaṅ sa{squigglevertical}(2v4)rvvadharmma, magəhakna paṅrakṣa śrīmahārāja, ri kasvatantran saṅ hyaṅ sarvvadharmma, sambandha, mpu(2v5)ṅku dharmmădhyakṣan mapañji tanutama, dinulur deni viṣaya punpunan saṅ hyaṅ sarvvadharmma, sapi{squigglevertical}(2v6)nasukniṅ bhūmi jaṅgala pañjalu, pinakasopănanyan marək i saṅ rāmapati, mintona(2v7)kən bvat deniṅ thāni bala, pinratisāra tumūtaknaṅ byət ḍaṅhaniṅ thāni bala sovaṅ-⌈(page 3r)(3r1)sovaṅ, byət hajyan lakvalakvan adoh aparək amijilakən padadar, pamḍihan, pagaga(3r2)rəm, mareṅ juru, buyut, kabayan, aveh patumbak tamvi, paṅhulu bañu, pacələbu, ṅūni-{squigglevertical}(3r3)ṅūni pamūjāṅkən tahun, paḍacaṅan, ya tikānmahakən trāsanya, an tinitih byət{squigglevertical}(3r4)deniṅ thāni bala, pinisakitan tan kinavruhan hĭnanya, nimittanyan apuluṅ rahy api{squigglevertical}(3r5)ṇḍīdbhūta sakavat bhūmi jaṅgala paṅjalu, marək ri saṅ rāmapati, mvaṅ ri rakryan apatih, makaso(3r6)păna mpuṅku dharmmădhyakṣa mapañji tanutama, saṅ rāmapati pva satatadharmmacintana, tan luptan (3r7) kuminkin i karakṣāniṅ sarvvadharmma, pitovi pvan hana turunyānugraha bhaṭāra jaya śrī viṣṇuva(page 3v)(3v1)rddhana irikaṅ sarvvadharmman sapiha sakeṅ thāni bala, ṅūnikāla saṅ apañji patipati dha(3v2)rmmādhikāraṇa, nimittanyan enak ta kaniścayan iku pinintonakən saṅ apañji tanuta(3v3)ma ri saṅ rāmapati, kăraṇa saṅ rāmapati, dinulur de rakryan apatih, sacchāya mvaṅ saṅ apañji ta{squigglevertical}(3v4)nutama, marək ri śrīmahārāja, riṅ viṣaya punpunan saṅ hyaṅ sarvvadharmma, mratisubadakna panapih bha{squigglevertical}(3v5)ṭāra jaya śrī viṣṇuvarddhana, riṅ viṣaya punpunan saṅ hyaṅ sarvvadharmma sakeṅ thāni bala, makadona (3v6) kasvatantran saṅ hyaṅ sarvvadharmma, maṅdadyakna sthiratarani paliṅgih śrīmahārāja riṅ ratnasiṅhā{squigglevertical}(3v7)sana, pinakekacchātraniṅ sayavadvĭpa, pinakottuṅgadeva saṅ samantaprabhu riṅ bhūmi{squigglevertical} (page 4r) (4r1) jaṅgala paṅjalu, maṅkana rasani hatur saṅ rāmapati, vinurivuri deni haturakryan apati(4r2)h, pinirəsəpakən deni saṅ apañji tanutama, śrīmahārāja pva prabhu devāṅśa, dharmmamū(4r3)rttyavatāra, inahakən bhaṭāra paramakāraṇa, sumapvana kaləṅkaniṅ bhūvana, munarjīvakna (4r4) sarvvadharmma, maluyaknaṅ jagaddhita, makavyakti gati saṅ prabhu, an smrətyādivihitaśīlānucāra, (4r5) pitovi pvan kakavaśa deni haturniṅ paḍa vāgmimaya, sarisaryy aṅhaturakən heyopade(4r6)ya, kāraṇa śrīmahārāja, an vavaṅ maṅanumoda ri hatur saṅ rāmapati, dinulur (4r7) de rakryan apatih, sacchāya mvaṅ saṅ apañji tanutama, ann ikaṅ viṣaya punpunan saṅ hyaṅ sa(page 4v)(4v1) rvvadharmmā, sapiha sakeṅ thāni bala, maryy anūtakna byət ḍaṅhaniṅ thāni bala, byət hajya(4v2)n agə̄ṅ aḍmit, lakvalakvan adoh aparə turunturun sagəm sarakut sakeṅ thāni{squigglevertical} (4v3) bala, maryy amijilakna padadar, pamḍihan, pagagarəm, mareṅ juru, buyut, kabaya(4v4)n, maryy aveha papiṇḍa paṅti, patikl aṅgas, paṅhulu bañu, mareṅ thāni balanya sovaṅso(4v5)vaṅ, kunəṅ yan panuku bañu ikaṅ thāni bala paṅaśrayanya, tumūtātukva saṅ anutsāra{squigglevertical}(4v6)ni savahnya ikaṅ kalagyan, tan pamijilakna panulis, kunəṅṅ ikaṅ tan pgata vijila(4v7)knanya mareṅ thāni bala, pamŭjā juga, vyaktyanyan tan pgata pamaraśrayanya riṅ thāni bala{squigglevertical} (page 5r) (5r1) yapvan hana kaharəp saṅ prabhu rikaṅ viṣaya punpunan saṅ hyaṅ sarvvadharmma, byət hajyanan, lakva(5r2)lakvan, pinta palaku salviranya kevala katəmva ri mpuṅku dharmmădhyakṣa juga, tan kahava{squigglevertical}(5r3)ta sakeṅ thāni bala, kunəṅ kolahulaha saṅ hyaṅ rājapraśāsti, an pinūjā denikaṅ viṣa(5r4)ya punpunan saṅ hyaṅ sarvvadharmma, amaguta pajə̄ṅ kuniṅ, acuriṅṅa rahinavṅi, ndan hayva tekaṅ viṣaya (5r5) punpunan saṅ hyaṅ sarvvadharmmāṅhiras vatək, aṅivva rare, abañvabañva, apupaka, avaraṅvaraṅa, ri (5r6) kălani kapūjān saṅ hyaṅ rājapraśāsti, muvah kavnaṅa knanikaṅ viṣaya punpunan saṅ hyaṅ sarvvadharmma, ka(5r7)laṅ kalagyan, paryyaṅan, mvaṅ dharmma jumput, ri kālanyan pamūjā ri saṅ hyaṅ prasāda kabhaktyanya (page 5v) (5v1) sovaṅ-sovaṅ, vnaṅajnva halaṅ, asumpi[ṅ] tuñjuṅ sinivak, muvah anugraha śrīmahārāja, (5v2) amaluyakən kasvatantran saṅ hyaṅ sarvvadharmma, tan kaknana tekaṅ viṣaya punpunan saṅ hyaṅ sarvva(5v3)dharmma, riṅ pamḍaṅ, taṅhiran, pakudur paṅhuraṅ, pakris, pasrah, aṅaṅgva valī, tuvuh vatu, huri(5v4)p anak, kəmbaṅṅ i pə̄ṅ, tutuñjuṅ, kəpəl saṅ ratu, tuṅgakniṅ varyyaṅ, navagraha, nagapuspa, vnaṅa(5v5)nusuna salə̄, aguntiṅe ruhur bale, vnaṅañjamaha kavula, amupuha kavulenakvakə(5v6)n, amupuhaṅrahana, iṅ irus, iṅ irir, iṅ parud, amaṅana salvirniṅ rājamaṅśa, kadya(5v7)ṅgāniṅ baḍavaṅ, vḍus guntiṅ, karuṅ pulih, pjah anirara, asu tugəl, ananəma kamale rumbambat i- (page 6r) (6r1) ṅ umah, ananəma kəmbaṅ kunəṅ ri harəpan, ananəma galuguh, adr̥vyapatətəṅahan, aṅa(6r2)ṅgva gaḍiṅ, ikaṅ juru kula, maṅkana rasany anugraha śrīkr̥tanagara, ri viṣaya punpunan saṅ hyaṅ sa(6r3)rvvadharmma sakavat bhūmi jaṅgala paṅjalu, ri vruhanikaṅ sakalajana ryy atiśayani kadharmmaparā(6r4)yaṇan śrīmahārāja, an pinakekacchātraniṅ sayavadvīpa, maluyakən paṅekĭ{squigglevertical}(6r5)kr̥tā bhūmi jaṅgala paṅjalu, mataṅyan dadi ta saṅ hyaṅ rājapraśāsti, malavə̄lavə̄ kr̥tanaga(6r6)ra, magəhakən kasvatantran saṅ hyaṅ sarvvadharmma, sampun umuṅgviṅ ripta, hinləpan pĭtavastra, pinaṅkva(6r7)kən irikaṅ viṣaya dharmmasamudāya, ri sanmukha para taṇḍa rakryan makabehan, maṅhaturiakna{squigglevertical}(page 6v)(6v1) kaṅ viṣaya dharmma, sādhana, kā, 1, sū, 5, ri śrīmahārāja, pamuspanyan sampun kr̥tānu{squigglevertical}(6v2) graha, kunəṅ ri sḍəṅanyan hanaṅruddhāmuṅkilmuṅkila ri rasa saṅ hyaṅ rājapraśāsti, salviranya{squigglevertical} (6v3) yadyan caturvarṇna, brăhmaṇa, kṣatrīya, vaiśya, śudra, atha ca, caturăśrami, brahmācāri,{squigglevertical} (6v4) gr̥hastha, vanaprastha, bhikṣuka, makādi saṅ prabhu mantry anăgata, mvaṅ piṅhay ākurug anak thāni, yā(6v5)vat umulahulahi rasa saṅ hyaṅ rājapraśāsti, tan atguh karakṣan i kasvatantran saṅ hyaṅ sarvvadharmma{squigglevertical} (6v6) tasmāt kabyət karmmaknanya, sakulagotranyāmuktya phalaniṅ pātaka, mahāpātaka, atipāta(6v7)ka, phalanyan maṅulahakən hanyăyapravr̥tti, kavulatan de saṅ hyaṅ trayodaśasākṣī ǁ a{squigglevertical}(page 7r)(7r1)dityacandrāv ānilau nalaś cā, dyoh bhūmir apau hr̥dayaṅ’ yamāś ca, ahaś ca rātri(7r2)ś ca tathāś ca sandhyā, dharmmaś ca janāti naraya vr̥ttaṅ’ ǁ maṅkana pva ǁ yo rājānugrahaṅ hatvā, ⌈(7r3) mauhăt mŭrkho naro hi sah, parāparakulais sarvvaih, roravaṅ yantu sarvvadā ǁ yăvat bhū(7r4)tanikah sr̥ṣṭvā, tāvad janmī punar yyadī, kṣudrajantuśariraṇi, prāpnuyāc ca naro dhama ǁ ya(7r5)di syān mānuṣibhūtah, klivah kuṣṭaś ca bāmaṇah, andho matto hy apasmāro, kubjāh pa(7r6)ṅguh kunis tathā ǁ nahan ta tmahanyan dadi vvaṅ ri huvusnyan tuməmpuh riṅ mahārorava ǁ ā(7r7)stu, astu, astu ǁ om̐ namaśivāya ǁ ◯ ǁ ◯◯
