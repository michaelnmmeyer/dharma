Jeru-Jeru (852 Śaka)
Ed. by Eko Bastiawan and Arlo Griffiths
---

(face a)front (a1) svasti śaka-varṣātita 852 jyeṣṭa-māsa tithi ekădaśi kr̥ṣṇa-pakṣa tu pa bu vāra, pūrvvastha aśvini-nakṣatra, aśvino-devata, atigaṇḍa-yoga i(a2)rikā divaśa rakryān hujuṅ pu madhura manambah i śrī mahārāja śrī īśānavikrama dharmmotuṅgadeva umalaku ikaṅ vanua i jru-jru anak iṅ vanu(a3)a i liṅgasuntan vatək hujuṅ, tapak mas su 3 paknanya dharmmakṣetra, savahani kuśala rakryān hujuṅ saṅ hyaṅ śāla i himad maṅkana səmbah (a4) rakryān hujuṅ i śrī mahārāja tlas sinanmata, matəhər ta ya pinagəhakan inarpaṇakan rakryān hujuṅ i saṅ hyaṅ śāla an sīma sava(a5)ha saṅ hyaṅ śāla i himad paknānya svatantra tan katamāna deniṅ patih vahuta rāma nayāka parttaya samgat ṅuniveh saprakarani maṅilala dra(a6)bya haji riṅ daṅū miśra parāmiśra vulu-vulu prakāra paṅuraṅ kriṅ padam manimpiki paranakan limus galuh paṅaruhan taji vatu taja(a7)m, sukun halu varak rakadut pinilai kataṅgaran tapa haji air haji malandaṅ lca ləbələb kalaṅkaṅ kutak taṅkil tr̥pan, (a8) saluit tuha dagaṅ, tuha gusali, maṅrumbai maṅguñjai tuhanambi, tuhān huñjaman, vatu valaṅ, pamaṇikan maṇiga sikpan (a9) rumban vilaṅ banua, viji kavah tiṅkəs māvi tuhāñ juḍi juru jalir, miśra hino, vli hapū, vli tambaṅ, vli pañjut vli har̥ṅ pa(a10)lamak pakaluṅkuṅ uruttan dampulan tpuṅ kavuṅ suṅ-suṅ paṅuraṅ, pasuk alas, payuṅan, puluṅ paḍi, pabəsar, paguluṅ pāṅinn-a(a11)ṅin, sipat vilut pamāvaśya, hopan, turun-turun, panrāṅan, skar tahun, panusuh, pahaliman, kḍi, valyan, vidu maṅiduṅ, (a12) sambal sumbul, hulun haji, pamr̥ṣi vatakk i jro ityaivammādi tan tamā rikanaṅ sīma, kevala saṅ hyaṅ śāla pramāṇā i sa(a13)drabya-hajinya kabaih, samaṅkana ikanaṅ sukhadukha kady aṅgāniṅ mayaṅ tan pavuah, valū rumambat iṅ natar, vipati, vaṅkay kābunan rah (a14) kasavur iṅ dalan, vākcapalā, duhilatan, hastacapalā, mamtvakan vuriniṅ kikir, mamūk, mamumpaṅ, lūdan, tūtan, ḍaṇḍa kuḍaṇḍa, bha(a15)ṇḍihalādi, bhaṭāra ri śāla atah parānani sadrabya-hajinya, kunaṅ ikāṅ miśra mañambul, mañavriṅ, maṅlākha, maṅapus, mapahaṅan mata(a16)rub, manūla vuṅkuḍu, maṅdyun maṅubar, maṅhapū, maṅluruṅ, magavay ruṅki, payuṅ vlū, mopih, akajaṅ, agavay kisi, maṅanamm-anam, mamubut, ma(a17)navaṅ, makala-kalā, mamisaṇḍuṅ manuk, bhaṭāra ri śāla atah pramāṇā i sadrabya-hajinya, samaṅkana ikanaṅ parahu pavalijan 1 masuṅhar 2 (a18) tan patuṇḍana, banyaga bantal, adagaṅ kapas, vuṅkuḍu kasaṅa bantal, mabasana kalima bantal, aṅuñjal 1 paṇḍai vsi satarub, paṇḍai ma(a19)s 1 paṇḍai tambaga 1 gaṅśa 1, aṅulaṅ kbo savurugan, sapi prāṇa 3, vḍus saparaṅgaṅ, aṅulaṅ aṇḍah satarub, samaṅkana drabya saṅ hyaṅ śāla, (a20) tan knā iṅ salvirniṅ drabya haji saprakāra, irikanaṅ kāla maṅasəakan rakryān hujuṅ pasək-pasək i śrī mahārāja mas su 5 vḍihan (a21) tapis cadar yu 1 muaṅ i taṇḍa rakryān kabaih, kapua vinaih pasək-pasək kāyānurūpa, rake sirikan dyah amarendra, vka dyah balyaṅ rakryā(a22)n momah-umah kālih maḍaṇḍər pu padma aṅgəhan pu kuṇḍala tiruan ḍapunta taritip inasəan pasək mā 1, vḍihan tapiś cadar yu 1 sovaṅ(a23)-sovaṅ, halaran pu guṇottama inasəan pasək mā 1, vḍihan ragi yu 1, mamrāti havaṅ vicakṣaṇa maṅhuri pu paṇḍamuan, tilimpik pu dha(a24)nuka, dalinan pu karṣaṇa vinaih pasək mā 5 vḍihan ragi yu 1 sovaṅ-sovaṅ, vadihati saṅ dinakara, akudur pu balavān vinaih pasək mā 1, (a25) vḍihan ragi yu 1 sovaṅ-sovaṅ, tuhān i vadihati 2 mira-mirah saṅ halaṅ pahuṅ, halaran saṅ lbur poh, tuhān i makudur 2 vatu valaiṅ saṅ ra (a26) mājha, vatu kiluṅ saṅ tpusan, vinaih pasək mā 5 vḍihan ragi yu 1 sovaṅ-sovaṅ, paṅuraṅ i vadihati saṅ ra vuṅū, anuṅgū saṅ hovaṅka paṅu(a27)raṅ i makudur saṅ ra kvəl, anuṅgū saṅ kulumpaṅ vinaih pasək mā 2 ku 2 vḍihan ragi hlai 1 sovaṅ-sovaṅ, saṅ tuhān i pakaraṇan juru kana(face b)back(b1)yakan samgat guṇuṅan vuntun to pu tuntun juru vadvā rarai saṅ ra guyu, juru kalula pu bālī, kaṇḍamuhi punta geṣṭa vatu varaṇī saṅ nītī parujar i sirika(b2)n hujuṅ galuh i vka viridih i kanuruhan rokat i sbaṅ saṅ bimala, i srāṅan saṅ satyaka i maḍaṇḍər saṅ cakra, iy aṅgəhan saṅ vidya i (b3) tiruan sumuḍan punta saṅgama vinaih pasək mā 1, kinabaihannira lumaku manusuk i vadihati saṅ və:han, i maku(b4)dur saṅ ra majha vineh pasək mās su 2 mā 8 sovaṅ-sovaṅ, paṅaṅkat i saṅ hyaṅ kudur mas su 5 hop sajiniṅ pomah-umah prakā(b5)ra, dakṣiṇa saṅ hyaṅ brahmā mā 1 saṅ hyaṅ lambu mā 1 saṅ hyaṅ susuk vḍihan yu 2 vḍihanire vadihati makudur yu 1 (b6)siṅhalananira yu 2 patih juru kālih vasah saṅ kayu matəb, kuci saṅ buka vineh pasək mā 5 vḍihan ragi yu 1 sovaṅ-sovaṅ, pa(b7)rujarnya piṅsor hyaṅ, paskaran vineh mā 2 ku 2 sovaṅ-sovaṅ, patih kahyunan puntani turus saṅ dumpil, varaṇa, saṅ ambaka, saṅ (b8) smī vineh mā 4 vḍihan ragi yu 1 sovaṅ-sovaṅ, patih kahyunan maṅharəp babak rikaṅ kāla saṅ lāgi vineh mā 5 vḍihan (b9) ragi yu 1 vargga patih anakbi ilu kinannān pasək, saṅ baruṇā anakbi, saṅ najī ibuni marapi, saṅ kbək vineh mā 2 ke(b10)n vlah 1 sovaṅ-sovaṅ, vargga patih kahyunan laki-laki vineh pasək harivaṅśa, bāṇa, juraṅ daṅkal marapi, vineh mā (b11) 2 vḍihan hlai 1 sovaṅ-sovaṅ, patih pamgat saṅ jarā, maṅhambin saṅ balusyak, vineh pasək mā 4 vḍihan ragi yu 1 ⌈(b12)sovaṅ-sovaṅ, gusti saṅ śaka juru banua saṅ hira panulisan pr̥thama, maṇiga ləkər, barsahan samə, vineh mā 2 vḍihan yu (b13) 1 sovaṅ-sovaṅ, parujar patih kahyunan bisat, parujar patih pamgat babus, parujar patih maṅhambin nanī, pañjurua(b14)n iṅ pakaraṇan astuti malavaṅ kālih jaṅga kāndha, paṅler bhoma, ugal-ugal savur juru kalaṅ sambī tajuṅ kilan, mḍaṅ, gantər, vi(b15)naih mā 1 vḍihan hlai 1 sovaṅ-sovaṅ, vahuta paṅuñjaṅan si dhavala, kamāsihan putra laguntən unat vineh pasək mā 4 vḍi(b16)han, ragi yu 1 sovaṅ-sovaṅ, taṇḍa rakryān ilu pinakasākṣī rikaṅ kāla, kanuruhan dyah mumpaṅ vaharu pu kulumpaṅ, vineh pasək mās su (b17) 1 mā 4 vḍihan paḍi hlai 1 sovaṅ-sovaṅ, saṅ tuhan i kanuruhan saṅ ra baṇir, saṅ ra vuja vatu kiluṅ, saṅ părtha, vineh mas su 1 mā 4 ki(b18)nabaihānira vḍihan ragi hlai 1 sovaṅ-sovaṅ, tpi siriṅ ilu pinakasākṣī rakryān juru gotra i kanuruhan rakai paṅambuhan (b19) rakai siñjalan, vineh mā 4 vḍihan yu 1 sovaṅ-sovaṅ, gotra i tampuran saṅ mādhava bapa dyah damū muaṅ dyah damū, vineh mā (b20) 2 vḍihan hlai 1 sovaṅ-sovaṅ, devata kaki i balaṇḍit saṅ śivarăśi vineh pasək mā 4 punta i paṅavan uṅgər pramukha, vineh (b21) pasək mā 4 kinabaihannira patih tpi siriṅ vineh pasək karūman i kanuruhan saṅ kumbil, maṅhambin saṅ hiraṇya, patih pa(b22)mgat saṅ prakasita, patih i tugaran paṅajaran saṅ māla, patih paṅkur i vaharu saṅ raṅga, vineh pasək mā 4 vḍihan yu 1 sovaṅ-so(b23)vaṅ, samaṅkana kvaihnira ilu pinakasākṣī hinanakan kālaniṅ manusuk, i tlasni maṅarpaṇakan pasək i sira kabaih tumama saṅ mava(b24)ju haji riṅ kalaṅan riṅ pkan riṅ himad maṅglar saji, sumaṅaskāra saṅ hyaṅ susuk saṅkap sakrama daṅū manətək hayam mabantiṅakan ha(b25)ntiga i saṅ hyaṅ vatu təas susuk, mamaṅmaṅ hyaṅ manapate, liṅnira, īndah ta kita kamuṅ hyaṅ i śrī baprakeśvara śrī haricandana, (b26) agasti mahārəṣi, saṅ hyaṅ i daśa deśa, ūrddhamadhah ravi śaśī, kṣiti jala pavana hutāsana, yajamānakāśa dharmma aho(b27)rātra sandhyādvaya, yakṣa rākṣasa, piśāca pretāsura, garuḍa kinnara gandharvva, yama baruṇa kuvaira bāsava (face c)proper right (c1) aśvinodeva, pañcakuśika, nandī(c2)śvara mahākāla ṣadvināyaka nā(c3)garājā, dūrggādevī, caturāśra, ananta (c4) surendra, hyaṅ kālamr̥tyu sakvaih ta ga(c5)ṇa bhūta kita prasiddha maṅrakṣa pr̥thi(c6)vī manarīra riṅ sarvvaśāva umasuk i sarvva(c7)prāṇa kita sakala sākṣī bhūta, sthīti (c8) hana sūkṣma, at rəṅəakan ikiṅ sa(c9)maya sapata sumpah pamaṅmaṅ mami ri ki(c10)ta hīyaṅ kabaih yāvat ikanaṅṅ vaṅ durā(c11)cāra tan māgam tan makmit umulah-u(c12)laha ikiṅ sīma, ṅuniveh dumavuta, (c13) ikiṅ susuk təas kulumpaṅ, tinana(c14)mniṅ kudur asiṅ sakavuaṅṅanya hadian (c15) hulun gr̥hastha viku yāvat ya bariba (c16) irikiṅ sīma tad varahan panimvatan ta ri ya (c17) kamuṅ hyaṅ pati riṅ adəgan tampyal ri tṅana(c18)n uvahi ri hiriṅan rantan ususnya ḍa(c19)ḍat sbitakan ḍalmanya, ātmānya (c20) tan tmuaṅ sāma iṅ sahasra janma saluir(c21)niṅ ūpadrava tak-tak lintah lakay vḍi(c22)t tmahananya pañca mahāpātaka tmunya (c23) i tlasniṅ manaṅaskāra kinon saṅ mapatih (c24) vahuta rāma tpi siriṅ kabaih mapatya maluṅ(c25)guha yathākrama irikaṅ tkən pasək lor(c26) kidul kuluan vetan rikaṅ kala(c27)ṅan ri himad luməkas ta makurən(face d)proper left(d1)-kurən maṅglar kavuṅ skul paripūrṇna ha(d2)ra-hara saṅkap vulu kaṇḍari kaḍiva(d3)s ḍeṅ hasin ḍeṅ hañaṅ slar capa-ca(d4)pa, rumahan, huraṅ biluṅluṅ hala-hala (d5) hantiga inariṅ, vuluniṅ gaṅan miśāka (d6) atak sisir takih, kasyan lit-lit (d7) gaṅān tlu saranak alap-alap ira(d8)h-irah kuluban tetis, lumkas ta si(d9)ra kabaih manadah manahap parka ciñca (d10) tvak pāṇādi tka riṅ piṇḍa piṅtiga vi(d11)nuvuhan ta sira tambul paḍḍīsa, salu(d12)irniṅ tambui saprakāra vinuvuhakan (d13) tadanantara patṅah manaḍah kinon si(d14)ra kabaih mavasaha taṅan vinehan (d15) sira jnu skar tlas saṅkap muvah sira mana(d16)ḍah yathāsuka men-men rakryān ka(d17)haḍaṅ rikaṅ kāla kapua mintonakan (d18) guṇanya matapukan vuvus pramukha (d19) vinaih mā 4 kinabaihhanya, ava(d20)yaṅ kaluṅasuh śravaṇa vinaih mā (d21) 4 sovaṅ abañol si livuhan (d22) hitip pramukha vineh mā 4 kina(d23)baihanya, cihnanyan tlas mapagəh (d24) kasīmānn ikāṅ sīma, katguhaknanira ka(d25)baih,
