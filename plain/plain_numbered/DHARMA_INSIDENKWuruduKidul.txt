Wurudu Kidul
Ed. by Arlo Griffiths
---

(page 1r)(1r1) ǁ svasti śaka-varṣātīta 844 baisākha-māsa, tithi sāṣṭi kr̥ṣṇa, vā, va, śa, (1r2) vāra, irikā divasa saṅ dhanadī vvaṅ iṅ vuruḍu kidul vatək halaran vinaih surat jaya(1r3)pātra kmitananya,

sambandha saṅ dhanadī inujar samgət maṅhuri maṅaran vukajana, sina(1r4)ṅguh, vka kilalān i maṅhuri, kunaṅ an pabyavāhāra ḍataṅ ta ya i saṅ tuhān i paḍaṅ (1r5) iṅ *pakaraṇān makabaihan tlas rumuhun ri saṅ pamgət, kinonakan svavargā (1r6) saṅ dhanadī kabaih petan sigi-sigīn yan hana *lava-lava an vka kilalān ri maṅ(1r7)huri *kavvī-bvītan saṅ dhanadī, kakinya, *kvinya, mvaṅ yan hana vvaṅ udāśīna vka-vkaniṅ aṅ yukti (1r8) vnaṅa *manarimākna saṅ dhanadī an tan vka kilalān kavvī-bvītanya ṅūni, ri saṅ atīta-prabhu,

(1r9) kunaṅ i ḍataṅni svavarganya kabaih, lāvan ikāṅ aṅ udāśīna, i grih, i kahuripan, i (1r10) paniṅlaran, tinañān ya de saṅ pamgət mvaṅ saṅ tuhān, tan mevəh sahurnya ka⌈(1r11)baih vnaṅa manarima kosapāna, an tan hana lava-lava mātra an tan vka kila(1r12)lān i maṅhuri saṅ dhanadī, kakinya kvinya puyutnya ṅūni riṅ ăsītkāla vvaṅ, yukti atah tuha(1r13)-tuha saṅ dhanadī, maṅkana līṅnikanaṅ udāśīna ṅunivaih svavarganikā saṅ dhanadī mvaṅ ikaṅ rāma iṅ uruḍu sapa(1r14)suk vanva rarai matuha, ya ta mataṅnyan vineh surat pagə-pagəh kmitananya de saṅ pamgat i paḍaṅ pu bha(1r15)dra mvaṅ samgət lucəm pv ānanta tuhāniṅ kanayakān pu sumiṅ juru lampuran rake roṅga, nāhan si(1r16)ra mavaih jayapātra, yathānya tan hanāvuvusa riṅ dlăhaniṅ dlăha āpan huvus mabuṅah kavive(page 1v)(1v1)nāṇy[.],

tatra sākṣī saṅ hadəan apatih saṅ kiraṭā, vahuta maraṅin saṅ bābru, pagər ruyuṅ saṅ ka(1v2)ṇḍyul, rāma tpi siriṅ i grih saṅ tyanta, saṅ kranti, saṅ ñuṅul, saṅ vrati, i vuruḍu lor saṅ kavat saṅ a(1v3)bi, i kahuripan saṅ guha, mvaṅ rāmanta i halaran sapasuk vanva grāma bihāra kabikuan, vinkas (1v4) irika kāla saṅ manata, saṅ gaḍya, saṅ mandu, saṅ balikuh, saṅ caki, saṅ byŭha, tuha kila saṅ kiṅil, (1v5) parujar si panait, rāma kabayan saṅ surat saṅ vantər tuhānn i patiga saṅ jaluk, saṅ rodaya, saṅ para(1v6)gul, saṅ goma, saṅ padhara, nāhan sira hana irika kāla, likhita-pātra saṅ hadəan citralekha saṅ ha(1v7)dəan bajra

ǁ svasti śaka-varṣātīta 844 jyaiṣṭa-māsa, tithi saptamĭ śukla-pakṣa, vu, ka, so, vāra, irikā (1v8) divaśa saṅ dhanadī vinaih surat jayapātra kmitananya de samgət juru i maḍaṇḍar,

samvandha hana saṅ pāmāriva ṅa(1v9)ranya inanugrahān de samgat juru irikā vanua i maṅhuri, makon ta rasikā kumilalā ikā kəkəra(1v10)n i maṅhuri, *andān kadi rakua ya tumuduh ikā saṅ dhanadī, sinaṅguhnya vka kmir, kunaṅ saṅkā ri nāgata rasikā (1v11) dinalih tan ri śĭlanya dadi ya manambah i saṅ tuhān i pakaraṇān, mājar ya i padārthanikā vuvus (1v12) kinirim ikā saṅ kinonkon surat kinon mājara i prastutanikā vuvus, vkasan tadĭya-gr̥ha(1v13)-sthāna, tan aṅgā tkā i pakaraṇān, mapiṇḍua maṅkin ta kinirim surat kinon marā, tan aṅgā atah, ya ta (1v14) mataṅ yan vinaih ikā saṅ dhanadī surat pagə-pagəh kmitananya yathānya tan vuvusa tkā i dlāhaniṅ dlāha,

(1v15) tatra sākṣī saṅ tuhān i pakaraṇān makabaihan, samgat jambi katrīṇi, sandih, vikrami, savit (1v16) paṅkur samgat pamratan, samgat tālan, makalaṅkaṅ samgat dhusan ḍaṅ ācāryya beṣṇa, makudur (1v17) saṅ vaḍiṅin madihati dyah paduruṅan citralekha samgat tiruan vələ, samgat paṅaruhan saṅ ra(1v18)turus, patih vaśah saṅ kulumpa, kuci saṅ parahita pisor hyaṅ si sḍut,

likhita-pātra citra(1v19)lekha saṅ yidī ǁ {flower} ǁ @ likhita-tămvra arthahetoh ḍaṅ ācāryya i grih prāmodyajāta (1v20) ǁ ◯ ǁ {ddandacrosss} tha ǁ
