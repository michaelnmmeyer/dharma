Tuhanyaru
Ed. by Marine Schoettel and Arlo Griffiths
---

(page 1r)(1r1) ǁ {punctuation-sign} ǁ svasti śrī śakavarṣātīta, 1245, mārggaśiramāsa, tithi pañcadaśi śuklapakṣa, tuṅ, u, aṅ, vāra, krulvut, pūrvvastha gra(1r2)hacāra, adrānakṣatra, rudradevatā, bāruṇamaṇḍala, brahmayoga, vījayamuhūrtta, yamaparvveśa, vavakaraṇa, mithuna(1r3)rāśi, 

irikā divaśanyājñā pāduka śrī mahārāja, rājādhirāja parameśvara, śrī vīrākaṇḍagopāla, abhaṅgarāhuttarāya, parī{filler}(1r4)natāneka-rājanya-mukuṭa-koṭi-puñja-piñjara-pādāravinda, aśamitaraṇanipuñarātirāja-śiraś-cheda-bhayānaka, vijitaripu(1r5)kuladayitājalanicayapuramaṇḍalārṇnava, sakalasujananikarahr̥dayakumudavikāśaniśākara, akilapratipakṣapa{filler}(1r6)kṣaniśāndhakārakṣayadivākara, viprakṣatrobhayakulaviśuddha, śrī sundarapāṇḍyadevādhīśvara nāma rājābhiṣeka, vi(page 1v)(1v1)kramottuṅgadeva,

tinaḍah de saṅ mantrī katriṇi, rakryan mantrī hino dyah śrī raṅganātha, arātibhayaṅkara, rakryan mantrī (1v2) sirikan, dyah kāmeśvara, aninditalakṣaṇa, rakryan mantrī halu, dyah viśvanātha, avaryyanujabhīma, makapurassara {filler} (1v3) rake tuhan mapatih riṅ daha, dyah puruṣeśvara, raṇārikampanākāraṇabhujaparākrama, sākṣāt praṇālāmratisu(1v4)baddhakən sthiratarani paliṅgih śrī mahārāja sinivi riṅ kanakamaṇimayatoraṇakalpavr̥kṣa, sameriṅ mvaṅ rake tu(1v5)han mapatih riṅ majhapahit, dyah halāyudha, agaṇitaguṇāninditalakṣaṇa, umiṅsor i para taṇḍa rakryan riṅ pakirakira(1v6)n makabehan, rakryan dmuṅ, pu samaya, raṇāṅgābhīrāma, rakryan kanuruhan, pv anəkakan, samarārisenāntaka, rakrya(page 2r)(2r1)n raṅga, pu jalu, raṇānindyabala, rakryan mapatih riṅ kapuluṅan, pu ḍeḍes, vīrānivāryya, rakryan mapatih riṅ matahun (2r2) , pu tanu, raṇāturasahāya, muaṅ saṅ mantrī vr̥ddheṅgitajña, saṅ āryya patipati, pu kapat, paramāninditasatya, saṅ āryya (2r3) vaṅśaprāṇa, pu mənur, raṇaraṅgābharaṇa, saṅ āryya rājaparākrama, mapañji elām, nayavinayānindita, saṅ āryya ja{filler}(2r4)yapati, pu pamor, atisatyānukūla, saṅ āryya sundarādhirājadāsa, pu kapasah, sakalagrāmānurāgaguṇa, saṅ āryya rā(2r5)jādhikāra, pu taḍa, satatanayātisūkṣmacintanātandrita, sākṣāt pinakabāhuḍaṇḍa śrī mahārāja, an satata umaloci(2r6)ta ri karakṣaniṅ sayavadvīpamaṇḍala, tan kavuntat saṅ dharmmādhikaraṇa nyāyānyāyavyavahāravicchedaka, saṅ pamgət i tirvan, ḍa(page 2v)(2v1)ṅ ācāryya rāgavijaya, mapañji sāhasa, nyāya-vyākaraṇa-parisamāpta, saṅ pamgət i kaṇḍamuhi, ḍaṅ ācāryya viśvanātha, mapa(2v2)ñji paragata, săṅkhya-śāstra-parisamāpta, saṅ pamgət i maṅhuri, ḍaṅ ācāryya mahānātha, nyāya-vyākaraṇa-parisamāpta, saṅ pa(2v3)mgət i pamvatan, ḍaṅ ācāryya dharmmarāja, nyāyaśāstraparisamāpta, saṅ pamgət i jāmbi, ḍaṅ ācāryya śivanātha, nyāyavyākara{filler}(2v4)ṇaparisamāpta, dharmmādhyakṣa riṅ kaśaivan, saṅ pamgət i raṇu kabayan, ḍaṅ ācāryya smaranātha, nyāyavyākaraṇapari{filler}(2v5)samāpta, dharmmādhyakṣa riṅ kasogatan, puṅkv i padələgan, ḍaṅ ācāryya kanakamuni, boddhatarkkavyākaraṇaparisamā(2v6)pta,

i piṅsorny ājñā śrī mahārāja, kumonakən irikaṅ vanveṅ tuhañaru, muaṅ i kusambyan, padamlakna saṅ hyaṅ ājñā ha{filler}(page 3r)(3r1)ji praśăsti tinaṇḍa mīnadvayalañchana, thāni vatək atagan jana-tosan, cihnanikaṅ tuhañaru muaṅ kusambyan, an sinuk sī(3r2)ma svatantrādəg riṅgit, sambandha, gati dyah makaradhvaja, maṅhyaṅ varānugraha śrī mahārāja, ri dadyanikaṅ tuhañaru muaṅ ku(3r3)sambyan susukən sīma svatantrādəg riṅgit, makaphala kasvatantrani savka dyah makaradhvaja, muaṅ məntasaknaṅ kulavargga riṅ tu{filler}(3r4)hañaru muaṅ kusambyan, maryya kaparatantra, kadi tiṅkahnya riṅ puhun malama, kevala sīma svatantrādəg riṅgit, maṅkana {symbol} (3r5) rasani paṅhyaṅ dyah makaradhvaja i pāduka śrī mahārāja, phala-phalaniṅ dr̥ḍabhakti ri śrī mahārāja abhimata dyah makaradhvaja, muaṅ (3r6) ri vruhanikaṅ sakalaloka ri kadharmmaparāyan dyah makaradhvaja, muaṅ ri tan alaṅ-alaṅ pamrih dyah makaradhvaja, makadada{filler}(page 3v)(3v1)ha svajīvīta kuminkīn sthiratarani paliṅgih śrī mahārāja siniviniṅ sayavadvīpamaṇḍala, umisi lakṣaṇaniṅ suputra, (3v2) ikaṅ dr̥ḍabhakti satata umalocita ri tan panasara saṅkeṅ māryyadayukti, kevala tumirva kaparārthan śrī mahārā(3v3)ja, sumaphalākna sih śrī mahārāja satatāmara-marah riṅ heyopadeya, ikā gati dyah makaradhvaja maṅkana, ma(3v4)taṅ yan turun varānugraha śrī mahārāja, apītuvīn enak vruh śrī mahārāja an tuhu-tuhu kuladipaka aṅgəh (3v5) dyah makaradhvaja putra de śrī mahārāja, mataṅyan īnayubhāgya rasa paṅhyaṅ dyah makaradhvaja de śrī mahārāja, maka(3v6)phala vruhanikaṅ sakalajana rī kadharmmeṣṭan śrī mahārāja, ikaṅ tan vnaṅ tan masih riṅ uvus mulahakən dharmmaniṅ seva⌈{filler}(page 4r)(4r1)kottama, muaṅ tan pgatniṅ kaparahitan inulahakən śrī mahārāja, an tuhu-tuhu viṣṇvatāra inadhiṣṭāna saṅ para(4r2)masujana, pinratiṣṭa irikaṅ rājya i majhapahit kāṅkən prasāda, makapraṇāla rake tuhan mapatih dyah puruṣeśvara, ma(4r3)kapunpunan ikaṅ sayavadvīpamaṇḍala, makāṅśa ikaṅ nūṣa madhuratañjuṅpurādi, yatāmijilakən ayabyayaniṅ saka(4r4)lajanan satatabhakti maṅarcchana ri păduka śrī mahārāja, muaṅ poḍa pavvatnikaṅ nūṣā-panūṣa kāṅkən paṅrāga skar ga{filler}(4r5)tinyan tan kalūgan prāptāṅkən prativarṣa, mataṅ yan enak ta paṅarcchananikaṅ sevakottama mulahakən kaparahita(4r6)n muaṅ rumakṣa tguhan iṅ svadharmma kāṅkən kriyājapasamādhiniṅ maṅhyaṅ turun i varānugraha śrī mahārāja, an prasi{filler}(page 4v)(4v1)ddha viṣṇuprativimba, makavyakti vnaṅ śrī mahārāja vigrahānugraha riṅ sakalajana, dyah makaradhvaja pva yogya turunana va(4v2)rānugraha, mataṅ yan dinadyakən ta saṅ hyaṅ ājñā haji praśāsti tinaṇḍa mīnadvayalăñchana, kmitanan i sama sānak iṅ tu(4v3)hañaru muaṅ kusambyan sinusuk sīmādəg riṅgit tan kaparābyāpāra kadi tiṅkahnya riṅ puhun malama, aṅhiṅ sama{filler}(4v4)sānak iṅ tuhañaru muaṅ sama sānak iṅ kusambyan atah pramāṇa ri saləbak vukirnya, tkeṅ gaga rəṇəknya, kunəṅ pa(4v5)rimāṇani lmahnikaṅ tuhañaru, muaṅ kusambyan, riṅ pūrvva, asīḍaktan muaṅ ika pamuluṅ, maṅidul məntas iṅ lvah, dudug i(4v6)ṅ ăgneya, anuju tugu kulumpaṅ, sapakliran, muaṅ pamuluṅ, muaṅ kavalədan, muaṅ ikaṅ vadu tṅah, maṅulvan mluk a(page 5r)(5r1)ṅidul aṅulvan, tkeṅ dakṣiṇa, sapakliran muaṅ vanu tṅah, muvah aṅulvan mluk aṅidul aṅulvan, muvah aṅulvan amnər {filler} (5r2) tke piṅgir iṅ lvah, sapakliran muaṅ vanua tṅah, maṅidul atut piṅgir iṅ lvah, maṅulvan atut piṅgir iṅ lvah, dudug iṅ nairiti, (5r3) sapakliran muaṅ vanua tṅah, muaṅ paḍaḍa, məntas aṅalor sapakliran muaṅ paḍaḍa, maṅalor muvah tkeṅ paśchima, sapa(5r4)kliran muaṅ paḍaḍa, maṅetan mluk aṅalor aniku lalava, maṅalor amnər dudug iṅ bāyabya, sapakliran muaṅ bana, (5r5) muaṅ paṅeran, maṅetan anutug iṅ uttara, sapakliran muaṅ paṅeran, muvah maṅetan dudug iṅ aiśānya, sapakli(5r6)ran muaṅ paṅeran muaṅ pamuluṅ, mluk aṅidul aṅulvan mātra, muvah aṅidul amnər tkeṅ pūrvva, sapakliran muaṅ pamuluṅ, samaṅkana(page 5v)(5v1) hīṅani lmahnikaṅ tuhañaru, muaṅ iṅ kusambyan, hana ta savah phalaśrama paṅrəṇanikaṅ sama sānak iṅ tuhañaru i (5v2) dyah makaradhvaja, savah, təmpah, 1, blah, muvah ikaṅ sama sānak iṅ kusambyan asuṅ paṅrəṇa i dyah makaradhvaja, savah, (5v3) təmpah, 1, ika ta katəmva kalilirakna tke dlāhaniṅ dlāha, kabhuktya deni sasantāna pratisantāna dyah makaradhva(5v4)ja, tan kavuṅkil-vuṅkila de sama sānak iṅ tuhañaru, muaṅ sama sānak iṅ kusambyan, apan uvus parṇnah phalaśrama (5v5) dyah makaradhvaja, maṅkana kramanikaṅ sīma i tuhañaru, muaṅ kusambyan, kunəṅ tiṅkahnika kālih, kevala sīma {filler} (5v6) svatantrādəg riṅgit, tan kolah-ulaha de saṅ prabhu mantry anāgata, tke dlāhaniṅ dlāha, muaṅ tan kaparabyāpāra de(page 6r)(6r1)niṅ nāyaka parttaya, tan kneṅ turu-turun sagəm sarakut, bvat hajyan agəṅ aḍmit, lakva-lakvan adoh aparə, muaṅ ta(6r2)n katamana deni vinava saṅ mana katriṇi, lvirnya, paṅkur, tirip, muaṅ piṅhe vahuta rāma, lavan sakvehniṅ maṅi{filler}(6r3)lala dr̥vya haji, vulu-vulu para vulv agəṅ aḍmit, makādiṅ miśra para miśra, paṅhuraṅ, kriṅ, paḍəm, manimpiki, parana(6r4)kan, limus galuh, maṅriñci, maṅhuri, paraṅ, suṅka, dhūra, paṅaruhan, suṅgiṅ, paṅunəṅan, taji, vatu tajəm, suku(6r5)n luvarak, rakasaṅ, ramaṇaṅ, piniṅle, kataṅgaran, tapa haji, air haji, malandaṅ, lca, lablab, kukap, paku(6r6)vaṅi, kutat, taṅkil, tr̥pan, vatu valaṅ, salyut, maṇiga, pamanikan, sikpan, rumban, vilaṅ vanva, vi{filler}(page 6v)(6v1)ji kavah, paṅgare, tiṅkis, mavi, manambaṅi, taṅhiran, tuha dagaṅ, tuha nambi, tuha juḍi, juru gosali, maṅru(6v2)mbe, maṅguñje, juru huñjəman, juru jalir, pabisir, pavuruk, pajuṅkuṅ, pavuṅ kunuṅ, pakalaṅkaṅ, pakiliṅkiṅ, li(6v3)ṅgaṅ, sr̥pan, karərəṅan, puluṅ paḍi, pavlaṅvlaṅ, pakuda, pahaliman, urutan, ḍampulan, tpuṅ kavuṅ, suṅsuṅ (6v4) paṅuraṅ, vli tāmbā, vli hapū, vlī pañjut, vlī vaduṅ, miśra hino, miśrăṅinaṅin, pabr̥si, pakatimaṅ, palamak, si(6v5)nagiha, sahulun haji vatək i jro, ityevamādi kabeh, tan tamātah irikaṅ sīma i tuhañaru, muaṅ iṅ kusambyan (6v6) maṅkana tekaṅ sukaduhka, kadyaṅganiṅ mayaṅ tan pavvah, valu rumambat iṅ natar, vipati vaṅke kabunan, rāh kasavur iṅ {filler}(page 7r)(7r1) natar, vākapala, hastacapala, duhilatən, hidukasirat, amijilakən vuryyan iṅ kikir, amuk, (7r2) amuṅpaṅ, lūdan, tūtan, aṅśa pratyaṅśa, ḍaṇḍa kuḍaṇḍa, maṇḍihalādi, kevala sama sānak atah pramāṇa ika ka(7r3)beh tkeṅ miśrāñəmbul, amahaṅ, aṅlaka, aṅgumaraṅ, añarub, anulaṅ vuṅkuḍu, añaṅvriṅ, aṅubar, aṅapus, a{filler}(7r4)mdəl, aṅgula, aṅdyun, amubut, agave suri, agave kisi, vusu-vusu, payuṅ vlu, mopih, anipah, ruṅki (7r5) , aṅanamanām, añjariṅ, anəpis, anavaṅ, amisaṇḍuṅ manuk, anaṅkəb, akala-kala, aṅrajut, yāvat umu(7r6)ṅgv irikaṅ tuhañaru, muaṅ kusambyan, kevala sama sānak atah pramāṇeriya, muaṅ sadr̥vya hajinya, muvah madr̥(page 7v)(7v1)vya ta sama sānak padagaṅ, lvirnya, atitih saprāṇa, abhaṣaṇa, saḍasar, aṅavari, saḍasar, aṅujal, (7v2) satuhan, adagaṅ bakulan, saisiniṅ gagā, saisiniṅ savah, saisiniṅ rava, saisiniṅ sāgara, saisiniṅ rvaṅ, a(7v3)lih prāṇa hīṅanya, aṅulaṅ kbo, 20, kbonya, aṅulaṅ sapi, 40, sapianya, aṅulaṅ vḍus, 80, vḍusanya, {filler} (7v4) aṅulaṅ celeṅ, savurugan celeṅanya, aṅulaṅ itik, savantayan, aguluṅan, saraṅkaṅ, aṅarah, rvaṅ lu{filler}(7v5)mpaṅ, paṇḍe vsi, paṇḍe daṅ, paṇḍe mas, paṇḍe gaṅsa, paṇḍe ḍaḍap, amaraṅgi, kapva rvaṅ gusali, alukis, rvaṅ (7v6) pājaran, uṇḍahagi, satuhan, acadar, rvaṅ pacadaran, atvih, rvaṅ viḍay, amalantən, rvaṅ pamalvan, ika(page 8r)(8r1) ta hīṅan i sambyavaranikaṅ tuhañaru muaṅ kusambyan, kinalihanya, kunəṅ yan lvih saṅkeṅ pahiṅan iriya, kaknana, ya {filler} (8r2) de saṅ maṅilala dr̥vya haji sapaniskaranya, tuhunikaṅ kinavnaṅakən sama sānak iṅ tuhañaru muaṅ kusambyan, ri {filler} (8r3) kevəhaniṅ rare sūtakādi, curiṅ kinaṅsyan, amaguta pajəṅ tigavarṇna, agilaṅ-gilaṅ ampyal gaḍiṅ, askar kataṅ-kataṅ, ma(8r4)kavaca, gəluṅ grət, asəṇḍi vuluṅ, tinuntun iṅ alaṅ-alaṅ, apaṅhaṛp gəṇḍiṅ, anukana kavə̄, kuku vaka, luvə-luvər, vr̥tti (8r5) vali, kalā, aṅkuśa, anaṇḍaṅ, salvirniṅ ratna makādi maṇik agəṅ, apavaraṇa banantən, amanah kukulan, anuntun celeṅ, atkə(8r6)n, valira, śucyan, uṅaṅan, tulis vtəṅ, andəlan susu, dinulaṅ iṅ madhuparkka, santi, pasilih tāmpiṅ, pasilih galuh, pa(page 8v)(8v1)silih kambuṅan, pasilihəniṅ kḍi, prās vataṅ, prās bundər, prās cira, prās grisaḍi, prās siddhayuga, prās tuvuh-tuvuhan (8v2) , aglaṅ mās riṅ taṅan iṅ suku, anaṇḍaṅ tinulis iṅ əmās, paluṅan pinikul inuləsan banantən, anuṅgi rare yāṅgə(8v3)ṇḍiṅ-gəṇḍiṅ, apaṅañjur təvək, vnaṅ aṅudasapyakluhanapahaṅan, anuntuna talyasabuk, cavət, vnaṅ amuktyakna{filler} (8v4) rājamaṅsa, praṅ gḍaṅ yan polih, maliṅ vnaṅ usirən iṅ kavula miṅgat, ndatan ulihnyāṅiṅgatakən, vnaṅ usirən iṅ maliṅ tḷ(8v5)s, tahirən yan pahutaṅ, vnaṅ añjamaha rare kavula, maṅkana kinavnaṅakən sama sānak iṅ tuhañaru muaṅ kusambyan, {filler} (8v6) ri tlasnyan paripūrṇna pagəh anugraha śrī mahārāja, maṅhaturakən ta sama sānak i tuhañaru muaṅ sama sānak iṅ ku(page 9r)(9r1)sambyan, pamuṣpa i śrī mahārāja, sayathāśakti, muvah para taṇḍa riṅ pakira-kiran makabehan, inasəan pasək pagə(9r2)h yathāsambhava kadiṅ lagi sovaṅ sovaṅ, muvah para sāmya sapinakavadananikaṅ thani sakaparə, inasəan pasək pagəh (9r3) saparikrama riṅ lāgi, ri tlasniṅ adum pasək pagəh, tiniṅkah ta sajiniṅ avaju, raveh, vadihati, akudur, saha pirak (9r4) , ma, 1, vḍihan sahle sovaṅ, maṅḍiri tekaṅ vadihati riṅ sabhāmaddhya, i sorniṅ turumbukan, tlas mottarasaṅga, mamukha(9r5)vandhana, makalambi saṅke harəp, mandəlan pāda, saha vidhividhānaniṅ anusuk sīma riṅ lāgi, hinarəpakniṅ anavaju hanak (9r6) thani, lumkas tekaṅ akudur manətək guluniṅ ayām, amantiṅakən hantiga, humarəp iṅ krodhadeśa, mamaṅmaṅ manapathe, sumāvakcaṅ(page 9v) (9v1) minaṅmaṅ riṅ lāgi, liṅnya,

om̐ indah ta kita kamu hyaṅ haricandana, agasti maharṣi, pūrvvadaksiṇapaścimottara ūrddhvam adhah maddhya, (9v2) ravi śaśi pr̥thivy āpas tejo bāyv ākāśa, dharmmăhorātra, sandhyātraya, yakṣa rākṣasa piśāca pretāsura gandharvva (9v3) kinnara mahoraga, yama baruṇa kuvera bāsava, putra devatā, pañchakuśika nandǐśvara mahākāla ṣadvināyaka nā(9v4)garăja durggadevī caturaśrama, anakta hyaṅ kālamṛtyu, sakveh ta bhūtagaṇa, kita prasiddha rumakṣaṅ yavadvīpamaṇḍala, (9v5) kita sakala sākṣī tumon adoh aparə, riṅ rahineṅ kuləm, kita umasuk iṅ sarvvabhūta, dṛṅə tekiṅ sāpatha samaya (9v6) pamaṅmaṅ mami ri kita kamu hyaṅ kabeh,

yāvat ikaṅ vvaṅ agəṅ aḍmit sāvakanya, yadyan caturvvarṇna, brāhmaṇa, kṣatriya, vai{filler}(page 10r) (10r1) śya, śudra, atha ca, caturāśramī, brahmacārī, gr̥hastha, vanaprastha, bhikṣuka, mvaṅ piṅhay avaju hakurug anak thāni, makādi {filler} (10r2) saṅ prabhu mantry anāgata, yāvat umulah-ulah ri kasvatantranikaṅ sīma i tuhañaru, muaṅ kusambyan, muaṅ ṅaruddha muṅkil-mu(10r3)ṅkila, mari kṣǐrṇnakna, mne hləm tkaniṅ dlāhaniṅ dlāha, ṅūniṅūni yan paṅdahuta saṅ hyaṅ upala sīma, aṅalihakna riṅ ta{filler}(10r4)n yogya uṅgvananya, salviraniṅ maṅhilaṅakna kasvatantranikaṅ sīma i tuhañaru, muaṅ kusambyan, jah tasmāt bvat karmmaknanya (10r5) , patyananta ya kamu hyaṅ, dayantat patyani ya, yan apara-paran, humalivat ata ya riṅ tgal sahutən iṅ ula mandi, riṅ a{filler}(10r6)las maṅlaṅkahana miṅmaṅ, dmakən deniṅ vyăghra, riṅ vvai saṅhapən iṅ vuhaya, riṅ sāgara, saṅhapən deniṅ mīna rodra, praṅ-praṅ, timiṅgila ma(page 10v)(10v1)hāgila, ulā lampe, yan turun kapagute luñchip iṅ paras, kaguluṅeṅ juraṅ paraṅan, kasəm-səmarək r̥mpva yan huma(10v2)livat ri sḍəṅ iṅ hudan, sambərən deniṅ glap, yan anher iṅ umah katibānana bājrāgni, tan panoliha riṅ vuntat, taruṅ riṅ pa(10v3)ṅadəgan, tampyal riṅ kiva, uvah iri tṅənan, rəməka pālanya, bubak ḍaḍanya, blah vtəṅnya, vətvakən daləmanya, cucu(10v4)p utəknya, inum rahnya, paṅan dagiṅnya, pəpədakən vkas i prāṇāntika, vava riṅ mahārorava, veha muktya saṅsāra (10v5) , phalanyan aṅulahaknănyāyapravr̥tti, kavulatan de saṅ hyaṅ trayodaśa-sākṣī, astu, 3, siddhir astu ǁ 0 ǁ
