Charter of Luitan I
Ed. by Wayan Jarrah Sastrawan and Arlo Griffiths
---

(1v1) ǁ svasti śaka-varṣātīta 823 caitra-māsa tithi daśamĭ kr̥ṣṇa-pakṣa, vā, ka, vr̥, vāra, śatabhiṣa-nakṣatra, indra-yoga, tatkāla [**] anak vanua i luītan vatak kapuṅ manamvah i ra(1v2)kryān mapatih i hino, umajarakan parṇahnikanaṅ savah kmitanya tan vnaṅ maṅisī uddhāra, saṅkā ri hə:tnikanaṅ sinaṅguh satampah kinonakan ya ukuran de rakryān mapatih (1v3) muaṅ rakryān i pagar vsi, anuṅ kinon maṅukura saṅ vahuta hyaṅ kudur muaṅ rovaṅ rakryān i pagar vsi, suṅguh pua ya an mahə:t ikana tampahnya tan vnaṅ maṅisī karu(1v4)a tṅah iṅ satampah muaṅ tan vnaṅnya makaṭik 6 inasəan sambahnikanaṅ rāma masavaha lamvit 1 tampah 7 muaṅ makaṭika 4 apan samaṅkana kira-kiranyan sampun i(1v5)nukur, manamākan ikanaṅ rāma pagə-pagəh i rakryān mapatih i hino pu dakṣa śrī bāhubajrapratipakṣakṣaya, rake pagar vsi pu vīra, rake sirikan pu variga, rake vka (1v6) pu kutak, samgat tiruan pu śivāstra, kapua inasəan mas su 1 soaṅ-soaṅ, samgat vadihati pu ḍapit inasəan mas mā 8 anaṅin-aṅin pu parigi muaṅ saṅ (1v7) babahan inasəan mas mā 4 soaṅ-soaṅ, saṅ tuhān ri ayam təas mira-mirah pu rayuṅ, maṅraṅṅkapi halaran saṅ dhanada vinaih mas mā 4 soaṅ-soaṅ, makudur (1v8) saṅ tgaṅ rāt vinaih pasak-pasak mas mā 4 saṅ vahuta hyaṅ vinaih mas mā 4 kinabaihannira, samgat mavanua pu kuśala anak banua i kataṅgaran vatak kataṅgaran i(1v9)nasəan pasak-pasak massu9 mā 8, tuhānniṅ kanayakān i kapuṅ saṅ mahantara, tuhānniṅ lampuran saṅ karaṇa, tuhānniṅ vaduā rarai saṅ tamuy, tuhānniṅ maṅraka- (1v10) t saṅ lage, manuṅgu saṅ dhanakī, kapua vinaih mas mā 4 soaṅ-soaṅ, vahuta i kapuṅ si kelāsa muaṅ si gupai, vinaih pasak-pasak mas mā 8 soaṅ-soaṅ, rāma(1v11)nta i luītan rikanaṅ kāla tumaṅgap ikanaṅ praśasti, si bahaud ramani kaḍal, maṅraṅkapi si gupta ramani poṣṭi, vinkas si prabhā ramani buddhyanta, parujar si tguh ramani (1v12) codya, variga si bes ramani vahu, rāma maratā si kamvaṅ ramani rădhă, si mitra ramani rumpuṅ, si vara ramani ləməh, si makara ramani taraju, si puñjaṅ ramani sabaṅ, sumurat i(1v13)keṅ praśasti citralekha i tiruan sumaṅka panavuṅan vinaih pasak-pasak mas mā 4 kinālihannira ǁ ◯ ǁ
