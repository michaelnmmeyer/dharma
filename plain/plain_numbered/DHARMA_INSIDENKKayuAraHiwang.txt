Kayu Ara Hiwang (823 Śaka)
Ed. by Wayan Jarrah Sastrawan and Arlo Griffiths
---

(1) (face a)ǁ svasti śaka-varṣātīta 823 asuji-māsa pañcamī kr̥(face b)ṣṇa-pakṣa, vurukuṅ (face c)pahiṅ soma-vāra aṅgāra-stha mārgaśĭra-ṇakṣatra, śiva-yo(face d)ga,

tatkāla rake (2) (face a)vanua poh dyah mala vka saṅ ratu bajra anak vanua i parivuta(face b)n sumusuk i(face c)kanaṅ vanua i kayu āra hivaṅ, vatak vatu tihaṅ paṅ(face d)guhan kaṭiknya (3) (face a)tataganya, pala gagānya, ityevammādi sapinasu(face b)knikanaṅ vanua i (face c)kayu ara hivaṅ sinusuk rake vanua poh, sīmani pa(face d)rhyaṅan iṅ parivu(4)(face a)tan muaṅ gumavaya ikanaṅ uat i parivutan (face b)sakahalānya pa(face c)hayūn‚ tan deyan pagalə sakaləh, nāhan vu(face d)aṅ [*] hajya rika(5)(face a)naṅ anak vanua i kayu ara hivaṅ mataṅyan si(face b)nīma de rake va(face c)nua poh dyah mala, anuṅ panusukan rake vanu(face d)a poh rikanaṅ ba(6)(face a)nua ri kayu ara hivaṅ, 

rakryan i vatu tihaṅ pu saṅ(face b)grāmadhurandhara, a(face c)nak vanua i gulak vatak mamali deśa (face d)inaṅsəan vḍiha(7)(face a)n gañjar haji pātra sisi yu 1 pirak kāti 1 (face b)siṅsiṅ* prasāda (face c)voh 1 brat su 1 rakryan patimpuh pu ramya (face d)anak banua i (8) (face a)paraṅgaṅ vatak paraṅgaṅ inasəan ken gañjar (face b)haji pātra sisi (face c) blah 1 pirak ka 1 mā 2 siṅsiṅ* prāsāda voh (face d) 1 brat mā 8 sa(9)(face a)magat vadihati pu ḍaṅpit anak banva i paḍa(face b)muan vatak (face c)vadihati vḍihan raṅga yu 1 mas su 1 mā 4 siṅsi(face d)ṅ* prāsāda voh 1 (10) (face a)brat ma 6 tuhān iṅ makudur saṅ vaṅun sugih (face b)pu maṇikṣa anak (face c)banva mantyasih vatak makudur vḍihan raṅga (face d)yu 1 mas mā 1 (11) (face a)siṅsiṅ prāsāda voh 1 brat mā 6 maṅraṅkappi tuhān (face b)sapāsampañjaṅ pu (face c)dharmmi anak banva i mḍaṅ vatak makudur vḍihan (face d)raṅga yu 1 mas mā 1 (12) (face a)siṅsiṅ prāsāda voh 1 brat mā 6 saṅ makalambi manu(face b)suk saṅ tulumpu(face c)k pu naru anak banua i pupur vatak vadi(face d)hati vḍihan raṅga (13) (face a)yu 1 mas mā 12 hop paṅaṅkat panuṅsuṅ saṅ ma(face b)kudur saṅ ḍalu(face c)k pu taṅak ramani lacīra kaki muḍiṅ anak vanva i (face d)taji vatak taji (14) (face a)vḍihan raṅga yu 1 mas mā 12 hop paṅaṅkat pa(face b)nuṅsuṅ tuhānni ka(face c)nayakānya i vatu tihaṅ rake vaskar tāl pu su(face d)draka anak vanva iṅ ka(15)(face a)sugihan vatak ugihan vḍihan raṅga yu 1 (face b)mas mā 6 maṅra(face c)maṅraṅkappi tuhānni kanayakān rake pakamviṅan (face d)pu paṇḍava anak va(16)(face a)nva i lamvar vatak varu ranu‚ vḍihan raṅga yu 1 mas mā (face b)6 tuhānni lampu(face c)ran rake vava hyaṅ lampuran pu manu anak vanva i (face d)paṅgamulan vata(17)(face a)k manuṅkuli vḍihan raṅga yu 1 mas mā 6 paruja(face b)r saṅ alas galuh (face c)pu vĭryya anak vanva i kalaṅkyaṅ vatak pagar vsi (face d)vḍihan raṅga yu 1 (18) (face a)mas mā 4 mataṇḍa saṅ ḍa sagar putuan anak va(face b)nva i śru ayun (face c)vatak hino vḍihan raṅga yu 1 mas mā 6 (face d)tuhanni ddhāraśa ra(19)(face a)kai simvat hayu parvvata anak vanva i sumu mila(face b)k vatak vka (face c)vḍihan raṅga yu 1 mas mā 4 tuhanni dva (face d)ḍmit papa lara(20)(face a)san pu deva anak vanva i poha vatak vka (face b)vḍihan raṅga yu (face c)1 mas mā 6 tuhanni mataṇḍākan samgat (face d)gunuṅ tanayan (21) (face a)pu basu anak vanva i koluṅan vatak vka vḍi(face b)han raṅga yu (face c)1 mas mā 6 ǁ◯ǁ
