Wintang Mas II (919-10-12)
Ed. by Tyassanti Kusumo Dewanti and Arlo Griffiths
---

(1r1) […]-pakṣa, tu, va, śu‚ vāra tatkāla dyah deva, muaṅ dyah babru‚ dyah vijaya‚ saṅ raṇa‚ umintonakan (1r2) tāmrapraśasti […] śrī mahārāja rake hino pu dakṣa‚ an tlas inanugrahān umāryya mamuat pirak i maṅulihi irika-(1r3) na saṅ hyaṅ dharma i vintaṅ mas de śrī mahārāja saṅ lumah iṅ pastika, saṅkā yan sinukr̥ta pamuatnya de samgat maṅulihi, ḍaṅ ācāryya bhūtī, kunaṅ sahur śrī mahārā-(1r4) ja, apa mataṅ yan uvahana anugraha saṅ devată iṅ pastika‚ irikana saṅ hyaṅ dharma i vintaṅ mas kunaṅ buat-thajinira i bhaṭāra haricandana‚ iṅ trisamvatsara ya ta- (1r5) n luptā‚ maṅkana liṅ śrī mahārāja, irikanaṅ kāla maṅasiakan dyah deva‚ muaṅ dyah babru‚ dyah vijaya‚ vḍihan yu 1 i samgat tiruan pu tgaṅ‚ samgat maṅhūri (1r6) pu cakra‚ vineh vḍihan hlai 1 vandāmi valeṅ vineh vḍihan hlai 1 samgat ra hulu vineh vḍihan hlai 1 ǁ muvah iṅ śaka 841 kārttika-māsa tithi pañcādaśi (1r7) śukla-pakṣa‚ ha‚ po‚ aṅ‚ vāra pinintonakan ikanaṅ tāmrapraśasti, i rakryān mapatih i hino pu ketuvijaya, saṅkā yan sinukr̥ta pamuatnikana saṅ (1r8) hyaṅ dharmma atah de samgat maṅulihi ḍaṅ ācāryya bāmadeva‚ ndān maṅkanātah sahur rakryān mapatih makon umagǝhakna anugraha śrī mahārāja saṅ lu-(1r9) mah iṅ pastika, maṅasīakan dyah deva dyah babru, mas pagǝh su 1 i rakryān hino anakbi‚ rakryān maputu‚ juru kanayakān i vuru siki vineh vḍi-(1r10) han hlai 1 saṅ parujar vineh pirak mā 4 vḍihan hlai 1 matǝhǝr pinakasākṣī, an pinagǝhakan anugraha śrī mahārāja saṅ lumah iṅ pastika de rakryā- ◯reason="eccentricductus" the peculiarity of the ductus of ha lies in the line that connects the upper part of the first line towards the middle line, then continues to form the right foot of ha. (1r11) n mapatih irikana saṅ hyaṅ dharma i vintaṅ mas sākṣī i ḍihyaṅ pitāmaha i hlaḍan, pitāmaha i pragaṇita‚ pitāmaha i tgaṅ rāt, pitāmaha iṅ kūpa‚ pasǝk (1r12) […]citralekha i tiruan saṅ sumaṅka vineh pirak mā 6 ǁ blank
