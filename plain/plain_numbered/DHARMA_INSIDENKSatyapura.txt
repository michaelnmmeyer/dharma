Satyapura
Ed. by Marine Schoettel
---

(page 15r) (15r1) vat ikaṅ vvaṅ tan magəhakən tan akmit ike saṅ hyaṅ ājñā haji praśāsti, kmitani saṅ hyaṅ dharmmeṅ satyapurā, sāvakanya, mon brāhmaṇa, (15r2) kṣatriya, vaiśya, śūdra, piṅhe, vahuta rama, asiṅ sakavvaṅanya, yāvat umulah-ulah pagəhnyānugraha śrī mahārāja, ta(15r3)smāt kabvataknanya, patyananta hyaṅ kamuṅ hyaṅ, deyantat patīya, tan panoliha ri vuntat, tan tiṅhala ri likuran (15r4) taruṅ riṅ paṅadəgan, tāmpyal ri hiriṅan, uvahi ri təṅənan, tutuh uṇḍu hatinya, rantan ususnya, vətvakən daləmanya, si(15r5)vak kapālanya, paṅan dagiṅnya, inum rahnya, pəpədakən vkasakən prāṇāntika, maṅkana yan pareṅ alas, paṅanən iṅ moṅ, sahu(page 15v)(15v1)tən iṅ ulā mandhi, yapvan pareṅ tgal sambərən iṅ glap, yapvan pareṅ vve, saṅhapən iṅ vuhaya, alapən iṅ daləm er, umu(15v2)ṅgv iṅ umah, avūka tan təmu sāma, saṅsāra tan pabisa ǁ

yāvac chandraś cha sūryyaś cha, bhuvanāni prakāśate ǁ den kadi lavas saṅ (15v3) hyaṅ candrāditya, sumnəṅ aṇḍabhuvana, maṅkana lavasanikaṅ vvaṅ amuktya saṅsāra riṅ ihatra paratra, phalanyan anyāyapravr̥tti(15v4)nya, yan ahyun anirṇnakna saṅ hyaṅ ājñā haji praśāsti, śrī vikramavarddhanalăñchaṇa, kmitanikanaṅ dharmmeṅ satyapurā, maṅkana (15v5) rasany ānugraha pāduka śrī mahārāja ǁ 0 ǁ 

om̐ vāgīśvaryyai namah, siddhir astu, oṅ ǁ o ǁ
