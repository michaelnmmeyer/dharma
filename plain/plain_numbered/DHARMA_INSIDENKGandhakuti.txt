Gandhakuti
Ed. by Eko Bastiawan and Arlo Griffiths
---

(page 1r) (1r1) ◯ ~◯ svasti śakavarṣătĭtta , i saka, 964, mărggaśiramăśa, tithi, navamĭ sūklapakṣa, tuṅ, pa, bu, vāra, vuyai uta aṣṭade(1r2)śa, uttarabhadravadanakṣatra, ahibuddhādevata, vāra ika ta divaśa turunya, nugrahanira aji pāduka mpuṅku saṅ pina(1r3)khacatraniṅ bhuvaṇa, śevakasaptati mpu mogha mrārthanākən kahakahayvaknaniṅ bhūvaṇa, tlas karuhun di:rghayūraro{squigglevertical}(1r4)gya haji pāduka mpūṅku, tumurun tan pahāmbāl turuny anugrahanira, matəkəta sira lə̄mah, irikaṅ rāma i kambaṅ śrī, ma(1r5)s sū 10, mā 10, ri lmahniṅ paniklan sūsūr mpū bhoma, turuny anugrahanira, vkanira innahaknira ri dharmma gandhakuṭi iṅ kā(page 1v)(1v1)mbaṅ śrī, denira aji pāduka mpūṅku, ika umuṅgu riṅ dharmma gandhakuṭi iṅ kambaṅ śrī, vkanira vnaṅṅāṅāṅgva payuṅ kut limo, vnaṅ apayūṅṅa pa(1v2)gut sūsūn putih, vnaṅ aṅāṅgva savatək i jro nāgara kabaih, vnaṅ agilaṅgilaṅ gaḍiṅ, vnaṅṅ amaṅana rājamaṅśa, kadyaṅganiṅ vḍus gu(1v3)ntiṅ, baḍavaṅ, karuṅ pulih, karuṅ matiṅ gantuṅan, taluvah, asu sər, avavara sĕmpal, apalaṅka binubut riṅ balai, marabya ḍa(1v4)yaṅ, ahuluna ḍayaṅ, pujut jə:ṅgi, amupuhāṅrahana, aṅguntiṅamupuheṅ tumpər, tan sikaran deniṅ air aji, vnaṅ ariṅriṅ banantən (1v5) avidhanāga banantən, apaṭāraṇa banantən, asurāga marəmpva, ajnva halaṅ, askara tuñjuṅ sinivak, mavijākuniṅ, anā(page 2r)(2r1)ṇḍaṅa vali, ḍulaṅ paṅṇḍarahan, adodota tuñjuṅ ijo, kuñit sadaṅan, navagraha, pasilih galuh, pras vataṅ, aṅuṅku(2r2)ṅa curiṅ tluṅ vṅi, pras vataṅ silih asih, buntər, majnū kanaka smutadulur, maskar amavaca, jaruju kunaṅ, apayuṅa kut limo pagut, ta(2r3)n sikaran de raksana vali, apan vkanira aji pāduka mpuṅku, inastityakən muṅgva riṅ dharmma gandhakuṭi iṅ kambaṅ śrī, vnaṅ katmvananiṅ stri{filler} (2r4) laraṅan, burvan saki saṅkanya kunaṅ, sakavvaṅanya, mon huluna rakryan, rājaputra, rājaputri, kulaputra kulaputri, tan sika(2r5)ran ta saṅ hyaṅ dharmma gandhakuṭi iṅ kambaṅ śri, sūsūk dharmma aji pādukā mpūṅku, apan parṇnah saṅ hyaṅ pathāni gilaṅgilaṅ, parṇnah saṅ hyaṅ dharmma (page 2v) (2v1) inanakĕn de bhaṭāra prājapati, tan kahavāta sira deni doṣānya saṅke saṅkanya, maṅkana tiṅkah saṅ hyaṅ dharmma gandhakuṭi riṅ kambaṅ śri, su(2v2)suk dharmma paniklan susurira aji pādukā mpuṅku, katmva de santāna prātisantānira, anak putu buyut cicik muniṅ pituṅ (2v3) aṅśa siraji pādukā mpuṅku, saṅ muṅgu iṅ dharmma gandhakuṭi iṅ kambaṅ śrī, nihan turuni anugrahanira, paniṅkahnira aji pādukā (2v4) mpuṅku, kunəṅ ri sḍəṅanyan parasrayaṅnaniṅ ahutaṅ saṅke saṅkanya, yan satahil hutaṅnikaṅ vvaṅ, mā 2, panatalanya, yan sor saṅkeri(2v5)ka, sayathāsambhava panatalanya, maṅkana rāṣany ajñā pāduka śrī mahărājā aji pāduka mpuṅku, vnaṅ aṅuntiṅ rarai riṅ palaṅka sūsū(page 3r)(3r1)n binubut, tan kaknana vulu paravulu, ludan tutan, ḍampulan lañcuran, hopan, kipah-kipah, tuluṅ byət, pi(3r2)nta palaku, aṅśa pratyaṅśa, ḍaṇḍa kuḍaṇḍa, skar tahun, pamavaṣya, sūṅsūṅ paṅuraṅ, sūṅsūṅ partaya nāyāka, kriṅ limbakavah, (3r3) paḍəm limus galuh, manimpiki, salyūt, taṅkil tr̥pan, lə̄bəblə̄b, sipat vilut, pjah lek, palamak, (3r4) tpuṅ kavuṅ, misra paramisra, misra hino, hulun haji, tapa haji, sambal, sumbul, karəṅrəṅan siṅgah pabr̥si, ramanaṅ, rakā(3r5)dut, bhūpati panarapati, valu rumambat iṅ natar, rah kasavur iṅ natar, vaṅkai kabunan, palih kuvu, amijilakən (3r6) vuryyaniṅ kikir, malandaṅ, lə̄ca, kutak, taṅkil, kataṅgaran, piniṅhai, maṅugai, maguñjo, makalākalā, mā(page 3v)(3v1)nahāb, manambər, manuk, duhitək, vli havu, vli vaduṅ, vli pañjut, vli kadut, juru jalu, juru kuruṅ, juru gusali, juru nambi, (3v2) juru kuṇḍi, juru juḍi, juru jalir, juru uñjaman, pjah tan pamayaṅ, vilaṅ thani, mati tibā, mati kalə̄bu, mati sināhut iṅ (3v3) ulā, mati siniṅhat iṅ sapi, matiyaṅipi, mati sinambər iṅ glap, mabaṅ vriṅ, maṅuri, maṅilāla, maṇiga, manuṅkal vuṅkuḍu, (3v4) amahaṅ, pahavuhavu, avaruga inantun, pobhaya, parājabhāya, paṅinaṅin, aṅluputaknamuk, tan paṅlaṅutakna mastaka ya(3v5)n polih maliṅ, vnaṅ apadagaṅa, aṅulaṅ sapi, satuhan, aṅulaṅ kbo, satuhan, aṅulaṅ vḍus, satuhan, aṅavari satuhan, a(page 4r)(4r1)parahu satuhan, apadagaṅa satuhan, madr̥vya paṇḍe satuhan, amalantən satuhan, huṇḍahagi satuhan, ityevamadi, (4r2) salviniṅ magə:gəkarmma, caturpaḍa satuhan sovaṅ, yapvan lə̄vih saṅkerikā, knana ya dr̥vyaji, deni baṇigrama baṇigrami, maṅkana rā(4r3)ṣany anugrahaji păduka mpuṅku, katmva deniṅ santana prātisantānanira, ika ta kabeh, vnaṅ savatə:k i jro nāgāra kabeh, ta(4r4)n sikṣān de saṅ anăgata vali, tlas karuhun saṅ anăgata prābhū, yapvan hana tan pamisiṅgih ṣārāṣani turuny anugraha ha(4r5)ji pāduka mpuṅku, tan vuruṅ ḍaṇḍan de saṅ hyaṅ catulokaphāla, indra, yama, baruṇa kuvaira, agneya, neriti, bayabya, (4r6) aisanya, kunaṅ yan hana mabakamibika, joh tasmāt karbvat karmmaknanya, kadi bvatniṅ akāsa lavan pr̥thivi maṅkana bvata(page 4v)(4v1)na papānya, yan padyusa mareṅ baṅavan ṣaṅanən i vuhaya, tuviran, yan pareṅ săgara katarahana, buntələ̄niṅ tarahan, sahu(4v2)təniṅ ulā lə̄mpe, ulā buyutan, ulā yan, lumakva riṅṅ udan sāmbərəniṅ glap, hudan tan udan ya yan sambərəniṅ glap, luma(4v3)ku riṅ guṇuṅ kalbu riṅ juraṅ paraṅ, tan tike umahnya, lbvakna riṅ tambra, riṅ kavah pupuhən iṅ gadā vsi, harvakna riṅ curiga, de saṅ kiṅkarabala, (4v4) dalihən tan sakolahnya, pabaṅbaṅṅatvək pādukanira, ujar hajyakna, taḍahən saṅ hyaṅ yamarājădi, paṅanən iṅ pisăca, pa(4v5)ṅanən i răkṣasa, kaṭapūtanădi, sakvehniṅkaṅ avamāna ṅavaghāta, ṅāpakāra ṅāpakārih, i ṣārasani turuny anugrā- (4v6) ha aji pāduka mpuṅku, om̐ nāmo buddhāya, nama śivăya, manamarṣāya, namo brahmāṇaya ◯~◯~⁋
