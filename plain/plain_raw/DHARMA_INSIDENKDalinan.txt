Foundation Charter of the Dalinan Monastery (villages Wukajana, Tumpak & Vuru Tlu), 825 Śaka
Ed. by Arlo Griffiths and Wayan Jarrah Sastrawan
---

ǁ svasti śakavarṣātīta 825 phālguṇa-māsa tithi pratipada kr̥ṣṇa, vurukuṅ, vāgai, soma, vāra, hastā-nakṣatra, vr̥ddhi-yoga, tatkāla anugraha śrī mahārāja rakai vatu kura dyah balituṅ śrī dharmodaya-mahāśambhu tumurun i rakryān mapatih i hino pu dakṣottama-bāhubajra-pratipakṣakṣaya kumon samgat kalaṅ vuṅkal pu layaṅ, anak vanua i patapān tutuganniṅ taṇḍa sumusuka ikanaṅ vanua i vukajana i tumpak i vuru tlu vatak kalaṅ vuṅkal gavai mā 6 savah kahadyanan tampah 8 [******] blah 1 suku 1 kaṭik prāṇa [*] avurnya hinavu-havu,

samvandhānya kinon sumusuka ikanaṅ vanua vuara kuṭi i dalinan vatak husaḍar ya ta pinulih samgat kalaṅ vuṅkal, pinahayunira jinaryyakannira bihāra ya samvandhānyar inanugrahān kinon sumusuka ikanaṅ vanua i vukajana i tumpak i vuru tlu sīmā pumpunananikanaṅ vihāra gavainira

kunaṅ parṇnahhanyan sīmā tan katamāna de saṅ mānak paṅkur tavān tirip muaṅ soaraniṅ maṅilala drabya haji kriṅ, paḍam, pamaṇikan, maṇiga, lva, malañjaṅ, maṅhuri, makalaṅkaṅ, tapa haji air haji maṅrumvai tuha gośāli tuhan nambi tuhān hañjaman, uṇḍahagi maṇimpiki paṇḍai vsi valyan, paranakan, vidu maṅiduṅ, tuha paḍahi varahan, samval sumvul, vatək i dalam, siṅgah, pamr̥ṣi, hulun haji ityaivamādi tan tumamā irikanaṅ vanua parṇahani parmasanya tumamā i bhaṭāra i vihāra i dalinan deyanya mavaih manaṅahana i parmasan i kataṇḍān, samaṅkana sukha-duhkhanya mayaṅ tan mavuah ḍa- ṇḍa, kuḍaṇḍa bhaṇḍihalādi tumamā i bhaṭāra atah ikana,

ājñă haji kinonakan ikanaṅ masamvyavahāra *aṅkāna hīṅ-hīṅṅana kvaihhanya paṇḍai mas, paṇḍai vsi, tamvaga, gaṅsa, tluṅ ububan iṅ sasīma macadar 4 maṅarah lumpaṅ 3 maṅulaṅ tluṅ tuhān iṅ sasīma kvoanya 20 iṅ satuhān, sapi 40 vḍus 80 aṇḍah vantayan 1 parahu abhaṭāra 1 masuṅhara 1 tan patuṇḍāna, maguluṅan tluṅ pasaṅ ikanaṅ samaṅkana tan knāna i paramasan yāpuan pinikul dagaṅanya kady āṅgāniṅ mabasana masayaṅ makacapuri, kapas vuṅkuḍu tamvaga vsi [***] vəas, [****] [********] saprakāraniṅ dual pinikul, kalima bantal iṅ satuhān pikul-pikulananya, tluṅ tuhān iṅ sasīma, ikanaṅ samaṅkana tan knāna de saṅ maṅilala drabya haji, yāpuan lvih kvaihnya saṅkā irikanaṅ paṅhīṅ iriya, knāna ikana sakalvihnya de saṅ maṅilala soddhāra haji,

kunaṅ ikanaṅ mañamvul, mañavriṅ maṅapus, maṅlākha, uṇḍahagi, mamuvut, maṅubar, manahab manuk, mamisaṇḍuṅ, maṅanam-anam, mamukat vuṅkuḍu manarub maṅdyūn maṅgula maṅhapū, ityaivamādi kapua ya tribhāgān sadūman umarā i bhaṭāra sadūman umarā i saṅ maṅilala drabya haji sadūman umarā i saṅ makmitan sīma, maṅkana rasa saṅ hyaṅ ājña haji, paṅhiṅ-hiṅ irikanaṅ [******************************]

[***] śrī mahārāja vḍihan pilih magə:ṅ [*****] su 1 [***] hu [******]n cu tamv.[********] kalyāga blah 1 mas su 1 rakryān mapatih i hino inaṅsəan vḍihan kalyāga yu 1 mas su 1 rakryān i halu pu vīravikrama inaṅsəan vḍihan kalyāga yu 1 mas su 1 samgat halaran pu basu palar hyaṅ pu puñjaṅ maṅhuri pu cakra vadihati pu ḍapit, makudur pu samvr̥da, paṅkur pu rañjan tavān pu pañjaluan tirip pu biṣṇu, vinaih pasak-pasak vḍihan yu 1 mas mā 8 sovaṅ-sovaṅ tuhān i vadihati 2 saṅ mira-mirah si rayuṅ saṅ halaran si dhanada vinaih vḍihan yu 1 mas mā 4 tuhān i makudur 2 saṅ taṅkil sugih si mantai, saṅ hamvulu si ḍuha vinaih vḍihan yu 1 mas mā 4 soaṅ, i vadihati lumaku manusuk saṅ vaḍiṅin si vada huma vinaih vḍihan yu 1 mas mā 8 hop paṅaṅkat, i makudur lumaku manusuk saṅ pahvan vinaih vḍihan yu 2 mas mā 8 hop paṅaṅkat, paṅaṅkat i saṅ hyaṅ kudur vḍihan yu 1 mas mā 4 saṅ mamuat parujar i hino saṅ kaṇḍamuhi si haṅgə citralekha saṅ vatu varaṇi si manəsər, i halu saṅ viśaga si dāmodara, i sirikan si hujuṅ galuh si ayuda, citralekha saṅ dharmmāsinta [********] vidih si ḍaṇu citralekha saṅ halaṅ manuk si govinda, i tiruan sumuḍan ḍapunta bhāsura vinaih vḍihan yu 1 mas mā 5 soaṅ-soaṅ [******] savi manuk [*] vijanta i maṅhuri [****] padaya i paṅkur dədəlan si ma[***] i tavān rāluk si vidyādipa, i tirip paḍaṅ si raghu vinaih vḍihan yu 1 mas mā 2 soaṅ-soaṅ i [***************] si laṅka panavuṅan si kampa [**************] [***] tuhānniṅ kanāyakān [****] samo [********] na [*******]s।l si śāla, tuhānni vadvā [*****] tuhānni kalula si hva [*] parujar si [**] tuhānni [**]la [*******] si [**]ṅga [*] mamasaṅakan pu rutu, citralekha saṅ saśra [**] aṅinn-aṅin si basu, tuhādimagala, si sāgara, patiya si təvək [************] cu [***] pasak-pasak kaharan maparaha irikā kabaih

ya ikanaṅ pinakaubhayanya paṅanumodanya i [********] samgat kalaṅ vuṅkal mapatih i kalaṅ vuṅkal kinkin si manūrama si śaṇḍi manti hyaṅ si kes ramani tiṅkat vinaih vḍihan savayakḍyan yu 1 mas mā 4 soaṅ-soaṅ parujarnya si maṇḍa ramani nalu, muaṅ si kaluat ramani galu vinaih vḍihan yu 1 mas mā[****] vahuta ikana duṅkut kuyu mavərav si gijīlakan si bahu vinaih vḍihan yu 1 mas mā 4 soaṅ-soaṅ piluṅgahnya prāṇa 4 si dhanadya si mumpa si dhuragah si bisuddhi vinaih vḍihan hle 1 mas mā 1 soaṅ-soaṅ vahuta tuṅgū duruṅ si naṅas muaṅ si maddhya vinaih vḍihan yu 1 soaṅ pihujuṅnya prāṇa 5 si mera si [**]gi [**] si blasaṇḍa si śvarā si kura si bahad si nāṇḍal vinaih vḍihan hle 1 soaṅ-soaṅ

patih i hinauumilu sākṣī tarum vajaṅ siri candra ramani bilahira si vadvā pora ramani śulī si kayi ramani panusi vinaih vḍihan kalyāga yu 1 soaṅ patih i halu pās si dunuṅ ramani candrikā, vuṅkuruṅan si gvaṅ ramani sādhana, vinaih vḍihan kalyāga yu 1 soaṅ, patih i gurun vaṅi air hijo si lampū ramani go, havaṅan si maṇi ramani kamvū vinaih vḍihan savayakḍyan yu 1 soaṅ parujarnya si kalula ramani cintyā muaṅ si rəṅuci ramani nampik vinaih vḍihan yu 1 soaṅ, patih panavuhan si vuyo ramani aṇṭuk vinaih vḍihan yu 1 vahuta i gurun vaṅi mantyāsih si ḍaṅhəl vinaih vḍihan yu 1 saṅ rama i duga-duga gusti saṅ ra vunut ramani mpirarat gusti lā

[12 lost lines] [12 lost lines] mapkan si tuvuku parujar si sidra si malavai si basanta vinaih vḍihan yu 1 sovaṅ rāma maratā kaki kuṇḍu muaṅ si vlya vinaih vḍihan yu 1 soaṅ rāma māgman i vuru tlu gusti si mandon ramani rasuk parujar si ḍaheṅ ramani kaṇṭi vinaih vḍihan yu 1 soaṅ gusti i tumpak si gaṅgaṅ ramani baladī parujar si laṇḍu ramani bhaṇḍa vinaih vḍihan yu 1 soaṅ gusti i vukajana si butə ramani bantin, parujar si gamana ramani krama vinaih vḍihan yu 1 soaṅ rakryān añjatan pu sāgara samgat tuṅgu pu [**] vinaih vḍihan yu 1 soaṅ rāma tpi siriṅ gusti i dalinan si kekeh ramani dvī, muaṅ si vlat, parujar si gaṇal ramani savasti muaṅ si hala ramani ṅvinə vineh vḍihan yu 1 soaṅ i mahariman kalaṅ si knoh ramani santəl gusti si puñjə ramani padmī, muaṅ si śarak ramani gaṭik, parujar si deśi ramani rakṣi muaṅ si śaraṇa rāmani kisik vinaih vḍihan yu 1 soaṅ,

i huvusniṅ mavaih mas pasak-pasak muaṅ vḍihan pinarṇah saji saṅ makudur maṅuyut vḍihan saṅ hyaṅ kulumpaṅ yu 4 batu-batu mas mā 4 vḍihan yu 1 saṅ hyaṅ brahmā yu 1 mas mā 1 paṅisi tamvakur pinakasavur-savur saṅ maṅuyut vəas kukusan 1 vsi ikat 1 mas mā 4 pada 1 vsinya ikat 10 mas mā 1 vḍus 1 hayam lanaṅ hirəṅ 1 hantalūniṅ hayam 4 taṇḍasniṅ kvo 1 kumol 1 pras masuku 1 skul dinyun 5 taluṅ tapak liman 10 pasilih galuh yu 1 *arghapādya *iṇḍit 5 tamvaga prakāra kavah 1 dyun 1 dāṅ 1 buri 1 paṅlivəttan 1 tarai 1 papañjutan 1 saragi cpak 1 gaṅśa prakāra saragi magə:ṅ 1 tahas 1 saragi inuman 3 vsi-vsi prakāra vaduṅ 1 patuk-patuk 1 tvak 1 tampilan 1 kris 1 lukai 1 kampit 1 tatah 1 jara 1 gurumbhāgi 1 pamajjha 1 nakhaccheda 1 gulumi l siku-siku 1 liṅgis 4 laṇḍuk 1

i sampuni saji saṅ maṅuyut pinarṇah maṅḍiri samgat kalaṅ vuṅkal muaṅ samgat anakbi dyah sucintə muaṅ dyah kina dyah vaitā dyah savitā, mavaih pañcopacāra i saṅ mamuat ujar, tlas saṅ mamuat ujar vinaih pañcopacāra maskar sira majnu, mapaṅalih maṅḍiri dumunuṅ iṅ vitāna paṅuyutan maluṅguh humarəp kidul humarapakan saṅ hyaṅ kudur saṅ vahuta hyaṅ kudur maluṅguh humarəp vaitan, samaṅkana saṅ patih vahuta maluṅguh i puṅkuran saṅ vahuta hyaṅ kudur, ikanaṅ rāma i vukajana i tumpak i vuru tlu muaṅ rāma tpi siriṅ kabaih maluṅguh humarəp lor raiṇanta umuṅguh vaitanniṅ vitāna humarəp kuluan, samāpta paluṅguhnira kabaih mamaṅmaṅ saṅ makudur manətək hayam linaṇḍasakan i saṅ hyaṅ kulumpaṅ mamantiṅakan hantalū riṅ vatu sīma, matəhər manapatai ikana līṅnira īndah kita saṅ hyaṅ sahananta saṅ malmah saṅ mathāni, sakvaihta hyaṅ riṅ pūrba, dakṣiṇa, paścima, uttara, āgnaiya, nairiti, bāyabya, aiśānya, saṅ hyaṅ riṅ satyadharmma, kāla, mr̥tyu, krodha, vīśva, kāma, viṣṇu, iṅ maddhya, i sor, i ruhur, tasmāt kabuat-karmānikanaṅ vuaṅ anyāya umulah-ulaha ikeṅ sīma samgat kalaṅ vuṅkal pu layaṅ ṅunivaih yan ruddhā ya tan tamua phalaniṅ dadi kady aṅgānnikanaṅ hayam pgat tan baluy matpuṅ hantalū rəmək-rəmuk tan valuy i luīrnya maṅkanā ikanaṅ vuaṅ durācāra yan ulah-ulaha ikaiṅ sīma, umarā ya riṅ alas patukanniṅ ulā, umarā ya iṅ tgal alapann i glap, tan pahudan, umarā ya riṅ uai viləttann i tuviran, tətəkən deniṅ vuil, piṅpiṅtu bimvān pañcamahāpātaka paṅguhanya mataṅ ya kayatnākna ikeṅ ājñă haji paṅanugraha śrī mahārāja rakai vatu kura i samgat kalaṅ vuṅkal pu layaṅ sumusuka ikanaṅ vanua i vukajana i tumpak i vuru tlu sīmā punpunananikanaṅ bihāra i dalinnan gavainira makaphalā svasthā saṅ hyaṅ dharma muaṅ prajāh kabaih kahlamanya

hinyūnnakan ton-tonan mamidu saṅ taṅkil hyaṅ si nalu macaritta bhiṣma kumāra maṅigal kīcaka si jaluk macarita rāmāyaṇa mamirus mabañol si mukmuk, si galigī mavayaṅ buat thyaṅ macarita bimva ya kumāra, matəhər maṅhyunnakan sa[*]ṅ kapua rāmanta tpi siriṅ kabaih māvuran, umilu pamuatoh rakryān muaṅ makaruṅakan haji saṅ tr̥pan pu mitra, muaṅ pu malavaṅ huləs umi
