Gilikan (date lost)
Ed. by Arlo Griffiths
---

plate x, recto. lumpaṅ muaṅ sajini manusuk vḍihanni kulumpaṅ ragi yu 4 mas mā 4 vaduṅ 1 rimbas 1 taratarah 1 tampilan 2 liṅgis 4 laṇḍuk 1 vaṅkyul l kris 1 kurumbhāgi 1 gulumi 1 nalayaida 1 tahas 1 buri 1 padamaran 1 saragi pagaṅanan 1 vras pada 1 vsi ikət 10।1, vḍus prāṇa 1 pasilih yu 1 argha 4 vras hinantruan 5 manuṅgal sukat vsi urā 10।1, sovaṅ, hayam 4 hantrīṇi 4 gandha dhūpa puspākṣata nāhan muṅgu।va i tṅahniṅ pasabhān muaṅ saṅ hyaṅ brahmā caturasrakuṇḍa vinoṅ savidhividhāna dadi lumkas saṅ vahuta hyaṅ kudur manapathai inaṅsīan vḍihan ragi।ga yu 1 mas mā 2 hinarəpakən samgat lua pu guṇottama, muaṅ [sa]mgat pamasaran pu bandyā‚ muaṅ vahuta patih rāma i gilikan muaṅ rāma tpi siriṅ, mamaṅ nirar panapathai mamantiṅṅakan hantlū muaṅ manətək hayam‚ andah tita hyaṅ basundharā basundharī hyaṅ pr̥thivī kita ginavai rahyaṅta ru।4muhun hyaṅ nāgarājā lətərta, kadi tguh saṅ hyaṅ guṇuṅ tahan hana umulah-ulah sira maṅkana tguhanikeṅ lmah savah puṇya śrī maharāja sīmā bha- ṭāra iṅ glam‚ yan hana pua umulah-ulah ya patīta hyaṅ pr̥thivī‚ te patəṅgəākna ya te pakarākna ya te patu addakna ya‚ te patunasakna ya te paśeṣākna ya pəpəddaten vkasakən havu kerir yan hana uaṅ anyāya luməbura ikanaṅ savah punya i bhaṭāra iṅ glam ndah kita hyaṅ kulumpaṅ kita inandəlakən sinusukakən kahanān niṅ gaṇa bhūta banaspati hyaṅ padudutan‚ hyaṅ pakəṅgəṅan at thana ta kita kabaih tilu mahə:mmaṅ hirəṅ hulu taḍahakin taliṅa paṅrəṅə: ta an sinusukan vuṅkal ikaiṅ lmah səma bhaṭāra iṅ glam kabiku- an i gilikan yan hana pua umulah-ulah ya patīta hyaṅ gaṇa bhūta pisāca te paśeṣākna ya te patuaddakna ya te patu- nassakna ya te pakarākna ya pəpəddakən vkassakən havu kerir yan hana uaṅ anyāya lumvura ikeṅ savah sīma bhaṭāra i glam ‚ indah kita kamuṅ hyaṅ hayam tulih-ulih ta kavuīttanyu vulu pilih sarano lumirit turahniṅ hlaṅ, hantlū ko tan kaguli tətəs ko tan vūkan luməṅai ko riṅ tgal tan samvər koṅṅuluṅṅuluṅ tan sikap‚ koṅṅ alap-alap luməṅai ko riṅ ləṅsuṅ a2. nalayaida: read।emend nakhacheda. a4. inaṅsīan: sī, unusually noted here with short i-superscript plus length-mark (ā), is probably a mistake for sə: (in which case this type of notation of vowel length would be expected). a6. siriṅ: the anusvāra here in fact resembles candrabindu. plate x, verso. tan katibān halu tan palu koṅ anutu, apan ko dinaipaṅrāha sima kulumpaṅ pasək lagi lagi sumpah ləmah palar matyant।nnaya uaṅ anyāya lumvura sīma bhaṭāra iṅ glam‚ tasmāt kabuattaknanya kady āṅgānnikanaṅ hayam mati tan pasaṅkān mati tan pavuīttan huvus ma- maṅan maṅinum maṅkana hamṅānt।nnanikanaṅ uaṅ anyāya lumvura ikeṅ sīma bhaṭāra iṅ glam indah kita hyaṅ baprakeśvara brahmā viṣṇu mahādeva śaśi kṣiti jala pavana hutāśana yajamāna kālamr̥tyu gaṇa bhūta saddhyādvāya ahorātra yama baruṇa kuvaira bāsava yakṣa rākṣasa pisāca rāma devatā‚sura garuḍa gandharvva kinnara vidyādhara devaputra nandiśvara mahākāla nāgarājā vināyaka kita tuvi sakvaih ta devata prasiddha rumakṣaṅ kadatvan śrī mahārāja i mataram kita umasukki hatiniṅ uaṅ kabaih tan kavnaṅ tinahintyan ha- na uaṅ anyāya lumvura sīma bhaṭāra iṅ glam savah tampah 4 ḍuḍuk hatinya sbit vtaṅnya rantan usūsnya uḍulakən pahuṅnya vtu- ākən ḍalammannya, tampyal i viraṅan uvahi i tṅannan yan para iṅṅ alas paṅananniṅ moṅ patukənniṅṅ ulā ya, pulira- knani devamanyuh yan para ya iṅ tgal alapanniṅ glap ya paṅananniṅ vuīl si pamuṅuan sampalanniṅ rākṣasa, andah kamuṅ ku- sika gargga metrī kurūṣya pātāñjala, suvuk lor kidul‚ kuluan vetan‚ buaṅṅakən kamuṅ hyaṅ kabaih tibākən iṅ mahāsamudra, klammakən iṅ ḍavuhan alapan hyaṅ i dalam air duduttənniṅ tuviran matya ikeṅ uaṅ anyāya lumvura sīma bhaṭāra iṅ glam kabikuan i gilikan upadravā iṅ devata tan tmua sama bhraṣṭā liputənni phīra‚ muliha iṅ nāraka iṅ mahārorava yan hana uaṅ anyāya lumvura ikaiṅ sīma bhaṭāra i glam, nāhan maṅmaṅ saṅ makudur ar panapa- thai i harəpan saṅ vahuta patih muaṅ i harəpan saṅ anak vanua, tlas saṅ makudur manapathai umaṅsə: saṅ vahuta patih mu- aṅ rāmanta raiṇanta muaṅ rāma tpi siriṅ kabaih manamvah i saṅ hyaṅ vuṅkal‚ muaṅ kulumpaṅ‚ masapatha sira iṅ sabhā lī nira, ndah kita b15. lī: corr. liṅ. plate y, recto. saṅ hyaṅ susuk jāvatāku magavaya papa muaṅ anyaya lumvura sīma bhaṭāra iṅ glam savah tampah 4 sakvaihni puṇyaṅku pataniṅku sāla kamulānku ityevamādi tan paphalā bhaṭāra maṅkana tkā i vkaṅku vetku puyutku bhaṭāra maṅkana pratijñā saṅ vahuta patih i harəpan saṅ hyaṅ kulumpaṅ muaṅ saṅ hyaṅ vuṅkal sīma, muaṅ i harəpan saṅ hyaṅ brahmā umilu i susukan sīma patih i gilikan si jaluk vinaih pasək-pasək mas mā 4 vḍihan ragi yu 1 patih vaduan si abhī vinaih kain vlah 1 tuṅgū duruṅ si cumban rāmani ḍunak vinaih mas mā 1 vḍihan yu 1 tuṅgū duruṅ anakvi si ḍunak kain vlah 1 rāma i gilikan hulu ron si dharanī rama ni jaluk, rāma matuha si panu ramani bo, vinkas si vidya ramani kəbəh kapua vinaih mas mā 4 vḍihan yu 1 sovaṅ-sovaṅ, vinkas anakvi si ḍmit vinaih ken vlah 1 gusti i gilikan si kaṇḍuṅ sinrahan vḍihan yu 4 hlai 1 tuha banua si kamvul ramani balusuk parujar si mamvaṅ ramani raja, muvah gusti si gaiṣṭa ramani luṅgat muvah gusti si təvik ramani danes kapua vinaih mas mā 4 vḍihan yu 1 sovaṅ-sovaṅ tuha vərəh si dana ramani komvolok, variga si priṅ, muvah variga si tokeṅ, papasuk i saṅ mavanua si mandon ramani kutaṅ, muvah variga si dayā ramani kuṇḍu, kapua vinaih mas ku 1 vḍihan hlai 1 sovaṅ-sovaṅ, rāma maratā si hunur, kaki vrut si kiruh ramani kələm vuai, si tamvir ramani mjit si glo si kadik, si kintyā si bobol ?, si duruṅ si kamo, si vṅal, si guvinda, si puṇḍiṅ, si don, si taṅgan, si dhana, si daivoh, si masya, si bayī, samaṅkana ikanaṅ milu manaḍah juga, tan kna riṅ pasək-pasək ǁ rāma tpi siriṅ i kinvu kalima si bulu ramani prabhu, rāma ri amvilan kalaṅ si bhavita ramani tumvu, parujar si karṇna, rāma i lintakan si kiraṇa ramani rupī, rāma i pamratan gusti si ḍaṅ huan ramani ḍaluṅ, marhyaṅ i gilikan si gurumət ramani ḍaluṅ hulair ? hulu air i gilikan si kalaḍi ramani kamvaṅ, rāma i paraṅ tuha kalaṅ si nava ramani ḍaṇu, rāma i kasugihan tuha banua si dṛṣṭi ramani vlahan, kapua vinaih pasək-pasək mas mā vḍihan ragi yu 1 sovaṅ-sovaṅ, madāṅ si goṇḍoṅ ramani sañjaya, mavuai si sadyā, ata ri piṭapuag? vanua i tamviṅ vatək ta- plate y, verso. laṅ, variga, i ḍaṇu si tuluk ramani rivut kapua vinaih pasək-pasək pirak mā 1 vḍihan hlai 1 sovaṅ-sovaṅ, maṅla samgat pamasaran vinaih vḍihan yu 1 tuha paḍahi si keñjur ramani baciṅ anak vanua i kasugihan muvah tuha paḍahi si vanua ramani bṛkut anak vanua i turu maṅamvil, vidu si lakṣaṇa kapua vinaih mas mā 4 vḍihan yu 1 sovaṅ-sovaṅ ǁ o ǁ
