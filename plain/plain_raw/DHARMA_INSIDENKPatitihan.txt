Patitihan
Ed. by Eko Bastiawan and Arlo Griffiths
---

rṣita-śrī-pāda-pĭṭha, samasta-para-dvĭpa-bhayaṅkara, jaya-śrī-viṣṇuvarddhana-sahasra-kiraṇopama-sat-putra, śrīmat-śrī-jayavarddhanī⌈devī-samudramandārā-manthāna-mahāmr̥ta-maya, śrī-kr̥tanagara-vikramadharmmottuṅga-deva-nāma-rājābhiṣeka, tinaḍah{squigglevertical} de rakryan mahāmantrī katriṇī, rakryan mantrī hino, dyah tamarāga, raṇamadhyaśuratama, rakryan mantrī sirikan, dyah vikrama, vīravarălaṅghanīya, rakryan mantrī halu, dyah vitarjja, vijitaripukula, umiṅsor i para taṇḍa rakryan riṅ pakira{squigglevertical}kiran makabehan, rakryan dəmuṅ, saṅgrămapratihatapratipakṣakṣayakiraṇa, mapañji vipakṣa, rakryan kanuruhan, vajrahastabalavairisenāntaka, mapañjy anurida, makapramuka, saṅ mantrī văgmīmaya mahānayakuśalatara, sakṣat praṇalāmratisubaddhakən paṅḍiri śrī mahārāja kāṅkənn īśvaraprativimba, parasenyaśirahkamalakandotpāṭe ’lāñchana, mavasta patih, mapañjy āṅragani, tan kavuntat saṅ prāgvivākanyāyavyāvahāravicchedaka, saṅ pamgət ī tirvan, ḍaṅ ācăryya dharmmadeva mapañji parama, saṅ pamgət iṅ kaṇḍamuhi, ḍaṅ ācāryya smaradahana, mapañji nirdeśa, saṅ pamgət i maṅhuri, ḍaṅ ācăryya smaradeva, mapañji salah smu, saṅ pamgət i jamba, ḍaṅ ācāryya harideva, saṅ pamgət i pamvatan, ḍaṅ ācāryya dagdharāga, i piṅsorny ājñā śrīmahārāja, kumonakən ikanaṅ baṇigrăma riṅ patitihan, sapinasukniṅ yavadvĭpa, padamlakna saṅ hyaṅ rājapraśasti pagə-pa{squigglevertical}gəh kmitananya, sambandha, baṇigrāma riṅ patitihan samămaṅku kaṅar, makapramukha samgət aniga pu pralĭna, mamyak-amyak amuluṅ rayeki damlaknanikaṅ baṇigrāma mivvakna sadr̥vyaniṅ makarmmātitih pjahana patya, tan svărthān mājala sadr̥vyanikaṅ madi{squigglevertical}hyaṅ yathānyan ubhayahita, ikaṅ madihyaṅ muktasiddha umaṅguhaknaṅ utamapāda, ikaṅ baṇigrāma katona kadharmmeṣṭhanyan umivvakən dr̥vyaniṅ makarmmātitih pjahana patya, muvah turunyānugraha śrī mahārāja, irikaṅ baṇigrāma riṅ patitihan, ri sḍaṅanyāna saṇḍa-saṇḍanikaṅ baṇigrāma riṅ patitihan salviranya, an tigaṅ tahun, tigaṅ lek, tigaṅ vṅi kamnā ya lələba, yan tapvan paṅivə̄ maṅisyani kălăntara, ndan mājara taṅ baṇigrāma riṅ patitihan rumuhun ri saṅ masaṇḍa, yan tan aṅga saṅ masaṇḍa manbusa mvaṅ tan paveha kālăntara, irika yan lələba, mvaṅ pivruhakna ta riṅ vvaṅ akveh, lāvan yan hana sa{squigglevertical}ṇḍa katarival, yan mās, vinuvuran savrattya, yan karavaṅ, sinalakan savrattya, yan ratna həlyana sabatavasa{squigglevertical}nanyan sumaṇḍa, muvah yan hana dr̥vya ulihniṅ manilih salviranya, saṇḍakna ta ya denikaṅ manilih, dvalən kunəṅ, saṅka ri lavasnikaṅ dr̥vya tan mulih denikaṅ manilih makadivaśaṅ rvaṅ tahun, pjaha tekaṅ manilih ṅuni-ṅuni pjahana denika saṅ panilihan, tan ḍampulana tekaṅ dr̥vya, an təbusən sakavvit denikaṅ panilihan, kunəṅ yan ahurip ikaṅ ma{squigglevertical}nilih, sikəpən ta ya de saṅ panilihan, srahakna ri saṅ patitihan katəmvaniṅ dr̥vya, ḍampulana ikaṅ dr̥vya, apan tan maliṅ ikaṅ maṅkana, maṅkana tekaṅ dr̥vya vinkasakən mvaṅ dr̥vya pinarcchayakən, salvirnikaṅ dr̥vya sinilih lviranya, yan hana doṣanika saṅ masaṇḍā deniṅ deśa, luṅhā teka saṅ masaṇḍā, gumantyāṅisyana takər turun teka ma{squigglevertical}naṇḍā yan mākārmmātitih, muvah yan hana guṇadoṣanikaṅ baṇigrāma ri patitihan katamana ḍaṇḍa saṅ prabhu kunəṅ, tan kna ri ludan tutan, muvah turunyānugraha śrī mahārāja, ri vnaṅanikaṅ baṇigrāma momaha vḍuṅ təmpak kacapuri, makayvan kuniṅ, putih, mapalaṅka binubut, masurāgăpapan, mayaṅ sayāviddhanāga balantən, mavalabhapacar, mabatu{squigglevertical}reṣṭakentunnan, apalavaṅan abukur, madr̥vya patətəṅahan, atambaklalayan abatabatanñanabhubhuru, arāmyarāmyanāṅiglātivvativvā riṅ kālaṅan, akaluṅkaluṅṅa maṇik hiniru, tukuh, aṅaṅgva salvirni ratna, kunəṅ anugrahaha śrī mahārāja, irikaṅ baṇigrāma samāmaṅku kaṅar, ri sakevvāni rarai sutakādi, apajə:ṅa dadu, acuriṅălaryyalaryyan tan pakaṅsya, pras vataṅ, prās aṅgi prās buntər prās siddhayūga, vr̥ttivali, śānti, pahavvahavvan, pasilih , tuvuh-tuvuhan, śivapattra, aṅaṅgva salvirni vali, makādi nāgapuṣpa navagraha, ajnu kanāka, askar abvat:hino, muvah vnaṅănuṅgaṅeṅ giliṅan, asaksaka kalasā pacar, asapyātalya pahaṅan, akluhan pahaṅan, muvah tumutākarmmātətəvəka ri kālaniṅ santāna pratisantāna śrī mahārāja kinənan rājābhiṣeka, muvah vnaṅămakaratoraṇa tinulis mirah riṅ lavaṅ, aṅaṅgvādodotanaṅkəp, cavli, andəkana tāmirah, ikaṅ amaṅku kaṅar, tan tkerikaṅ amiṇḍa, kunəṅ ikaṅ a- miṇḍa tumuteṅ padagaṅan, mvaṅ saṇḍāpihutaṅ juga, kunəṅ kavnaṅnikaṅ baṇigrāma ri kālani kapūjan saṅ hyaṅ rājapraśāsti aṅadəgakna pajə:ṅ kuniṅ pinagut ri harəpniṅ paṅguṅ, aṅuṅkuṅa curiṅ, riṅriṅana kuniṅ hləpana kuniṅ saṅ hyaṅ rājapraśāsti, ri huvusnyan pamūjā, arāmyarāmyanāṅiglāgagarantuṅa, ayapən deni kavulanya, pamikulakna pajə:ṅ ahuləsa pahuləsanya len saṅkeṅ putih kuniṅ, samaṅkanānugraha śrī mahārāja, irikaṅ baṇigrāma samāmaṅku kaṅar samudāya, mataṅyan saṅ hyaṅ rājapraśāsti tinaṇḍa khageśvaranārāyaṇamukha, sampun umiṅgv i ripta hinləpan pītavastra, pinaṅkvakn irikaṅ baṇigrāma ri patitihan samāmaṅku kaṅar, ri sanmuka para taṇḍa rakryan samudāya, kunəṅ pratyekanikaṅ baṇigrāma manarima saṅ hyaṅ rājapraśāsti, makapramuka samgət aniga, pu pralĭna, dinulur denikaṅ samāmaṅku kaṅar samudāya, riṅ bhūmi kaḍiri, i limur, amaṅku kaṅar, kaki hadyan masiha, kaki hadyan gətun, buyut sudina, kaki hadyan sadun, i padləgan, kaṅar prăṇajaya, kudava hirəṅ, kaṅar siṅha taruṇa, buyut gagak aṅsiṅ, i pagaran, kaṅar, buyut baśrīn, i jiput, kaṅar, gagak maṅgis, i kuvu, kaṅar, kaki hadyan varggan, i valasah, kaṅar, kaki hadyan chaṇḍat, i paṇḍumāsan, bantəl, puluṅ kajaṅ, kaṅar, raṅga bonaṅ, i maṅuri, kaṅar aṅgānaṅgaṅ, tamparaṅ, i panumbaṅan, kaṅar, śaśa vavar, glaṅ, jiṅkuṅ, kaṅar, kbo gsəṅ, i pavuyahan, kaṅar, buyut bibit uvi, kinvu, kaṅar, kaki hadyan jeni, pucu-
