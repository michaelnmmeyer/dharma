Sanga
Ed. by Eko Bastiawan and Arlo Griffiths
---

van kalagyan, midər aṅetan anuju iṅ bugəl, midər aṅidul kulvan iṅ bugəl, asiḍaktan vatəs lavan bugəl, midər aṅetan kidul iṅ bugəl asiḍaktan vatəs lavan bugəl, aṅetan aṅalor aniku lalavā asiḍaktan vatəs lavan paḍaṅ, amgat lvah, aṅetan aṅalor amgat lvah ikaṅ ləmah saṅa, aṅetan amgat lvah iṅ pagajutan, maṅidul asiḍaktan {filler} l asiḍaktan lavan kabalan, midər āṅidul asiḍaktan vatəs lavan lipuṅ, maṅetan iṅ lvah guṅguṅ asiḍaktan vatəs lavan limbeyyan, midər aṅidul asiḍaktan lavan lipuṅ, muvah ana ta dr̥vya saṅ hyaṅ dharmma unusan galah sakeṅ ḍampə{filler}lan, muvah ana ta haṅsa saṅ hyaṅ dharmma sima riṅ saṅa, thāni iṅ həmbək, matahil‚ sū 5, amuṅgul, muvah kinavnaṅakn ikaṅ sima riṅ saṅa, panugraha śrī jaṅgala, tan kāknana deni vinava saṅ prabhu, tan parabyapara, saprakaranya kabeh riṅ daṅu, vulu-vulu paravulu, makădiṅ miśra paramiśra, paṅuraṅ, pakudur, vadihati, aniga, pamaṇikan, manimpiki, malandaṅ, lca, limus galuh, ramanaṅ, viniṅle, kataṅgaran, sukun, alu varak, racəməṅ, juru jalir, juru juḍi, juru huñjəman, juru təgəl, juru kuruṅ, hələbələb, kutak, kukap, sinagiha, taṅkil, salyut, avur, avə:, tpuṅ kavuṅ, suṅsuṅ paṅhuraṅ, sikpan, tirvan, maṅhuri, taṅhiran, ludan, tutan, alaṅan, pakuda, pahāliman, papuyuh, padavut paṅpaṅ, pakikis, pavlit, donan, vuran, sapaniskarani hulun āji kabeh, tan tāma ri saṅ hyaṅ sima riṅ saṅa, mu{filler}vah ikaṅ vvaṅ i jro, cabol, vuṅkuk, bule, vol, pujut, kəmir, boṇḍan, tan tāma ri saṅ hyaṅ sima riṅ saṅa, muvah kavnaṅaknani sama sanak ri saṅa, kevvanāni rare, vnaṅ amaguta pajə:ṅ piṅhe, acuriṅa kinaṅsyan, aṅuṅkuṅa rahina vṅi, agilaṅ-gilaṅămpyal gaḍiṅ, ajnu , apras avataṅ, pras siddhayuga, prias aṅgi, pras buntər, santi, kukuvaka, aṅaṅgva vali, nagapuspa, navagraha, palaṅka gaḍiṅ, tuvuh vatu, hurip anak, tutuñjuṅ, kəmbaṅ ipə:ṅ, tuṅgak i varyyaṅ , salvirni vali, vnaṅ aṅgaṇḍiṅ-gaṇḍiṅa rare, anuntuna celeṅ atalya cavət, atəkəna valira, amikula paluṅan inuləsan banantən, aguntiṅe bale, sakevvaniṅ rare, tan hanānuvandha, samaṅkana varānugraha śrī jaṅgala, ri sama sānak riṅ saṅa, sima svatantrādəg riṅgit, muvah kvehni para samya pinakasākṣī, satagan javū, iṅ kbaṅṅ avu juru samya gagak amuṅ ari, sinuṅan pasək-pasək, mā 1, vḍihan sahle, iṅ lāmoṅan juru samya, kuda rimoṅ, sinuṅan pasək-pa{filler}
