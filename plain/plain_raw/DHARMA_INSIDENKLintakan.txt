Lintakan (841 Śaka, 919-07-12)
Ed. by Tyassanti Kusumo Dewanti, Wayan Jarrah Sastrawan and Arlo Griffiths
---

ǁ svasti śaka-varṣātīta 841 śrāvaṇa-māsa tithi dvādaśi śukla-pakṣa, mavulu, umanis, soma-vāra, mūla-nakṣatra, nenr̥ti-devatā, vaidhr̥ti-yoga, nairiti-deśa, irikā divasa śrī ma- hārāja rakai layaṅ dyah tloḍoṅ śrī sajjanasannatānurăgatuṅgadeva sumusuk ikanaṅ alas i lintakan vatak malintaki, muaṅ alas i tunah vatak pinapan muaṅ hana ta sūkan i vru vatak magañjar i marhyaṅ, parṇnahanya umuayana ikanaṅ sĭma, hana ta savah i kasugihan tampah 1 vetannikanaṅ lmah i tunah muaṅ i lintakan, ya ta vinli mahărāja irikanaṅ rāma i kasugihan pirak kā 1 dhā 13 mā 6 ya ta matəhər milu sinīma, paknānya carua i caityani yayah śrī mahārāja i turu maṅambil, ikeṅ lmah sinusuk lmah kidulni turus ike, kmitan i mamrāti tilimpi- k ike, kunaṅ mataṅ yann ilu taṇḍa rakryān kabaih kinannān pasak-pasak, muaṅ parujarnira, yathānyan paripūrṇna kasusukanikanaṅ sīma mapagəha tkā i dlāhaniṅ dlāha, ya ta mataṅ yan maṅke uninikeṅ prasaṣṭi inaṅsəan taṇḍa rakryān kabaih pagə-pagəh sabyavasthaniṅ manusuk sīma, hino rikāṅ kāla pu ketudhara maṇimantaprabhā prabhuśakti trivikrama, vḍihan pilih magə:ṅ yu 1 mas su 1 mā 4 rakai halu pu siṇḍok, rakai sirikan pu havaṅ, rakai vka pu kiraṇa inaṅsəan vḍihan kalyāga yu 1 mas mā 10 iṅ sovaṅ-sovaṅ, mamrāti pu ḍapit, tilimpik pu paṇḍamuan, inaṅsəan vḍihan ambay-ambay yu 1 mas mā 4 iṅ sovaṅ-sovaṅ, samgat momah-umah pikatan pu kambaladhara, inaṅsəan vḍihan sulasih yu 1 mas mā 8 tiruan pu cakra inaṅsəan vḍihan ambay-ambay yu 1 mas mā 5 halaran pu vihikan pala- r hyaṅ pu balanduṅ, dalinan pu parbvata, maṅhūri pu teja, paṅkur pu jayanta, tavān pu sena, tirip pu harivaṅsa, vadihati pu naṅgala, makudur pu dhanuka, kapua inaṅsəan vḍihan ambay-ambay yu 1 mas mā 4 iṅ so- vaṅ-sovaṅ, saṅ pinapan makavanua ikanaṅ ri tunah saṅ paṅgaruan, inaṅsəan vḍihan ambay-ambay yu 1 mas mā 8 maṅlintaki pu pavitra, inaṅsəan ken vlah 1 mas mā 8 tuhān i vadihati 2 mira-mirah pu sudanta anak ba- nua i mira-mirah, maṅraṅkapi saṅ lbur poh pu vikasita anak banua i ḍatar vatak ḍatar, tuhān i makudur 2 liṅo saṅ maṅhandul anak banua i kinaliṅ kabini-hajyan, maṅraṅkapi saṅ maṅlage anak banua i puluṅ vata- k makudur, vahuta hyaṅ kudur lumaku manusuk, i vadihati saṅ vada, anak banua i sumbhāgi vatak paṅhr̥mban i makudur saṅ maṅantas anak banua i juruṅan vatak pagar vsi, vinehan vḍihan raṅga yu 1 mas mā 4 iṅ sovaṅ-sovaṅ, parujar i hino kaṇḍamuhi saṅ bhasura, anak banua i vuṅkuḍu vatak kilipan, parujar i halu visāga saṅ vidyānidhi, anak banua i hilyan vatak padlagan, anurat i hino iṅ paṅujaran vu- ṅkal varaṇi saṅ śuddha anak banua iṅ kabikuan iṅ tamyaṅ iṅ jantur, parujar iṅ sirikan hujuṅ galuh saṅ tatva, anak banua i srāṅan vatak srāṅan, parujar i vka viridih saṅ kĭrtidhara anak vanua i huntu vatək pu- tad ḍaṇu, parujar i tiruan sumuḍan saṅ prājña anak vanua iṅ kabikuan iṅ siddhakāryya maṅasə: i ḍihyaṅ, pradeśani vuṅaṇ ḍaṇu, parujar i halaran saṅ adigama anak banua i jahayan vatə- k halu parujar i palar hyaṅ saṅ mañca anak banua i sumuḍah vatak əḍəṅan parujar i dalīnan saṅ trisaraṇa anak banua i muntaṅ vatak upit, parujar i paṅkur dədəlan saṅ a- dik anak banua i ra kadut vatak ra nyu:, parujar i hañaṅan aluk saṅ nirmmala anak banua i maṅguluṅi vatak maṅguluṅi , parujar i tirip saṅ ṣtaṅgīl anak banua i vuga vatak pəar vinehan vḍihan raṅga yu 1 mas mā 1 iṅ sovaṅ-sovaṅ, anurat i mamrati kr̥p saṅ ludra anak banua i mandahi vatak mandahi, anurat i tilimpik patilaman saṅ khaṭvāṅga anak banua i kahuripan vatak pagar vsi vinehan vḍihan raṅga yu 1 mas mā 1 iṅ sovaṅ-sovaṅ vahuta i mamrati prih si godhā anak banua i talaga vatak mamrati vahuta i tilimpik jukut er si deva anak banua i vərəhnya vatak tilimpik vinehan vḍihan raṅga yu 1 mas mā 2 iṅ sovaṅ-sovaṅ pihujuṅ i paṅkur si nanda anak banua i lua vatak lua pihujuṅ i tavān lua sukun anak banua i lua vatak tañjuṅ, pihujuṅ i tirip panavuṅan anak banua i panavuṅan vatak tirip, vinehan vḍihan raṅga hle 1 mas mā 1 i sovaṅ-sovaṅ, vahuta kahulunan dumliṅ turuy si bikr̥ma anak banua i skar amvay pu- npunan i taṅar patih gilikan si muṇdi ramani vagad patih tigaṅ sugih si cakər ramani ratha patih paṅgil si balikuh vinehan vḍihan raṅga yu 1 mas mā 1 iṅ sovaṅ-sovaṅ anakbinya kapua vinehan ken vlah 1 iṅ sovaṅ-sovaṅ, parujarniṅ patih gilikan savahu ramani duṅis, parujarni tigaṅ sugih si knoh ramani vanayī, parujarniṅ patih paṅgil si vərə̄ ramani taṣah vinehan vḍihan raṅga hle 1 map ku 2 iṅ sovaṅ-sovaṅ, rāma māgman i ◯reason="eccentricductus". kaśugihan kalaṅ si balavai ramani ravi tuha vanua si jaluṅ ramani gunu, gusti 6 si padma ramani vval si raṅgəl ramani bukat sy aṅgirā ramani lalatī si rəṣi ramani pahiṅ si jambhala ramani gayuk vinkas si kpu ramani gyak vinehan vḍi- han raṅga yu 1 mas mā 1 i sovaṅ-sovaṅ anakbinya kapua vinehan ken vlah 1 iṅ sovaṅ-sovaṅ variga si paraṣi ramani vugəl parujar 2 si bamaṇa ramani nek si bkyah ramani pacaṅ vinehan vḍihan raṅga yu 1 mas ku 6 iṅ sovaṅ-sovaṅ anakbinya kapua vinehan ken vlah 1 iṅ sovaṅ-sovaṅ rama maratā si taṅgul ramani ḍulaṅ si narā ramani gavul vinehan mas ku 2 iṅ sovaṅ-sovaṅ kalaṅ i lintakan si kuñjar ramani subhi gusti 6 si ka- yu ara ramani kpu si vgil ramani varaṅan si deva si bayatū ramani cabur tuha banua si mahi ramani baśri vinkas si guvinda ramani jo vinehan vḍihan raṅga yu 1 mas mā 1 iṅ sovaṅ-sovaṅ, anakbinya kapua vinehan ken vlah 1 iṅ sovaṅ-sovaṅ, parujar 2 si śănti ramani maṅiriṅ si lakṣaṇa ramani kamviṅ vinehan vḍihan raṅga yu 1 mas ku 2 iṅ sovaṅ-sovaṅ, anakbinya kapua vinehan ken vlah 1 iṅ sovaṅ-sovaṅ, variga si samvī ramani ti, vinehan vḍihan raṅga hle 1 mas ku 2 muvah variga ramani kṣil, huler si java ramani bari, tuha vərəh 4 si gomanta ramani pahəhan si vahu ramani valuh si jaṅgi si rəgik ramani buddhi, marhyaṅ i ḍihyaṅ si bilu- t ramani vajaṅ marhyaṅ iṅ jamvu si candra ramani vaḍi marhyaṅ i samaḍi punta unes marhyaṅ iṅ putar si vavuat ramani mañciṅ taṇḍə̄niṅ kalaṅ si tguh ramani ṇḍikan raṇə: apantil si pulakas ramani baddha rāma matuha si ma- hi ramani limvaṅ, rāma maratā saṅ kalyāna ramani tapa kapua vinehan mas ku 2 iṅ sovaṅ-sovaṅ, kalaṅ i tunah si mvohok ramani krānta, gusti 3 si añjiṅ ramani ndurukan si ləga ramani nandaka si pañjol ramani baśu, tuha banua si sarvva ramani prahana, vinkas si gujil ramani yovana vinehan vḍihan raṅga yu 1 mas mā 1 iṅ sovaṅ-sovaṅ, anakbinya kapua vinehan ken vlah 1 iṅ sovaṅ-sovaṅ, parujar 2 si tarah ramani mḍaṅ ramani ayī vinehan vḍihan raṅga yu 1 mas ku 2 iṅ sovaṅ-sovaṅ, anakbinya kapua vinehan ken vlah 1 iṅ sovaṅ-sovaṅ, variga si buru ramani mundiki vinehan vḍihan raṅga hle 1 mas ku 2 pa- vah variga si bāma ramani uḍuh, huler si muk-muk ramani ṇdokoh tuha vərəh 2 si maṅalap si hunur rama maratā si vada kaki vaṅi si mbəyəṅ ramani kupu vinehan mas ku 2 iṅ sovaṅ-sovaṅ, kalaṅ i vra si ges ramani biniṅ gusti 6 si kvah ramani kpu si vaṅah, si garjita, si pañjol ramani caṅkak tuha banua si lakvan ramani kucyak vinkas si palaku vinehan vḍihan raṅga yu 1 mas mā 1 iṅ sovaṅ-sovaṅ, anakbi- nya kapua vinehan ken vlah 1 iṅ sovaṅ-sovaṅ, parujar 2 si ləvə ramani bari si luyuṅ ramani puṇḍuk vinehan vḍihan raṅga yu 1 mas ku 2 iṅ sovaṅ-sovaṅ, anakbinya kapua vinehan ken vlah 1 iṅ so- vaṅ-sovaṅ, variga si garu ramani samvī, vinehan vḍihan raṅga hle 1 mas ku 2 huler si luka ramani ḍaha vinehan mas ku 2 rāma tpi siriṅ umilu pinakasākṣī rikanaṅ suśukan sīma, rāma i savyan gusti si aṅgu ramani gi- ləh kalaṅ si nek ramani dalihan parujar si lutiṅ ramani dr̥ṅil rāma i luītan kalaṅ si hiri ramani datti, parujar 2 si kaṭū ramani kuśala si dagū ramani blyah, kalaṅ i tigaṅ sugih si suṅkul ramani koḍo gusti si kuriṅ ramani balam parujar si kḍaṅan kalaṅ i paraṅ si btah ramani tarima tuha banua si kantī kaki bhavita parujar si ḍataṅ ramani barubuh, tuha banua i gilikan si kalamvuay parujar 2 si hr̥ṅ ramani duṅas si knoh ramani vanayī, kalaṅ i kalavukan si gaṇa ramani darā gusti si tarkha ramani godhi, parujar si glo, ikanaṅ kalaṅ gusti tuha banua kabaih iṅ tpi siriṅ vinehan vḍihan raṅga yu 1 mas ku 2 iṅ sovaṅ-sovaṅ, ikanaṅ parujar ka- baih kapua vinehan vḍihan raṅga hle 1 mas ku 2 iṅ sovaṅ-sovaṅ, rāma i turu maṅamvil milu pinakasākṣī si varaṇa ramani bhuktī kalaṅ si arta ramani dhyāna vinehan vḍihan raṅga yu 1 mas ku 2 i sovaṅ-sovaṅ, anakbinya vineha- n ken vlah 1 iṅ sovaṅ-sovaṅ, parujar si padma vinehan vḍihan raṅga hle 1 mas ku 2 samaṅkana ikanaṅ rarai laki-laki vaduan dinūman pirak anātak anakupaṅ vinehan vsi kāyānurūpa, atapukan milu rikanaṅ śuśukan sīma si ra hulu ramani maripa anak banua i paglutan vatak tiru ranu si marūm ramani tarima anak vanua i kahutanan vatak mataram si piñjuṅan ramani namvi anak banua i maṅəvəl vatak aṅgul si pataṅhuran anak banu- a i vəṅkal vatak dalinan si balilu anak banua i paniruan vatak paṅgil hyaṅ si bisama anak banua i pakalaṅkyaṅan vatak pagar vsi si lamayuṅ anak banua i vatu-vatu vatak vatu-vatu piṇḍa atapukan prāṇa 30 hop rarai vinehan pirak dhā 1 kinabaihanya, tarimvanya vinehan pirak mā 1 kinabaihannya, pininaṅ mavuaya i marəbuṅ muaṅ ri vuluṅ vinehan pirak mā 8 iṅ savanua-savanua, muvah saṅ vīrəh i kaśugihan milu mavuay vinehan pirak mā 2, tlas saṅsipta ikanaṅ pasik-pasak muaṅ saji masamakṣa sira kabaih irikanaṅ lmah i tunah vāhu sinīma, umuṅgu i taratag mamaṅan maṅinum maparimvaṅi mapaṅalih majnu maskar kramanikanaṅ ka- ṅan haḍaṅan prāṇa 4 mamŭlya pirak dhā 5 mā 8 iṅ saviji, və:k ṣukat prāṇa 3 anuṅ kinon mahārāja humarəpa ikanaṅ gaṅan saṅ paku vaṅi pu bañjua anak banua i kaṇḍaṅ vatak paku vaṅi, muaṅ si ra taṅkil pu vu-​​ ñjī anak banua i tərənəh vatak taṅkil, luīrnikanaṅ ininum tuak siddhu, ciñca, samaṅkanaṅ paḍahi tuvuṅ rəgaṅ br̥kuk gaṇḍi rāvaṇahasta, saparikāra ikanaṅ paṅan inum paripŭrṇna irikanaṅ sorai piṅnam tabəh maṅḍi- ri saṅ vahuta hyaṅ kudur makalambi masiṅhəl vḍihan yu 1 sumaṅaskāra saṅ hyaṅ vatu sīma umuṅgu i sorniṅ vitāna humarəp baitan umasə saṅ prāgvivāka kabaih umuṅgu lorniṅ vitāna ikanaṅ patih muaṅ ikanaṅ rā- ma rarai matuha laki-laki vaduan umuṅgu kidulniṅ vitāna, saji saṅ hyaṅ vatu sĭma vḍihan raṅga yu 5 mas mā 5 saṅ hyaṅ brahmā vḍihan raṅga yu 1 mas mā 1 bras riṅ tamvakur sadāṅan mas mā 6 vsi urā 50 vsi-vsi prakāra vaduṅ patuk rimvas lukai təvək punukan gulumi kurumbhāgi kris laṇduk saviji sovaṅ, liṅgis 5 vaṅkyul 1 tamvaga prakāra padyusan tahas saragi pagaṅanan inuman padamaran saviji sovaṅ, kampil 1 bras pa- da 1 vsi ikat 10 taṇḍasniṅ haḍaṅan 1 kumol 1 caru skul dinyun papras pasalimar tuluṅ paargha pasilih galuh hayam hirəṅ 5 hantrīṇi 5 pañcopacāra gləpuṅ putih kuniṅ kamvaṅ gandha dhūpa dīpa jnu, nāhan luīrni- kanaṅ saji, vinoṅ ta bhaṭāra brahmā pinakadevasākṣī i saṅ hyaṅ vatu sīma matəhər maṅañjali mamūjā i saṅ hyaṅ brahmā maṅhanākan sāpatha i saṅ hyaṅ vatu sīma liṅnira īndah bhaṭāra brahmā saṅ hyaṅ prithīvī āpya teja bā- yu ākāśa lor kidul kuluan vetan i sor i ruhur saṅ hyaṅ rahina vṅi, saṅ hyaṅ deva śūkṣma sakvaihta bhaṭāra kita deva pramāna yāvat hana vuaṅ umulah-ulah ikeṅ vatu sīma patyananyu ya deyanyu i patīya te panoliha i vuntat te tiṅhala i likuran tampyal i viraṅan uvahi i təṅannan tutuh tuṇdunya blah kapālanya sbittakan vtaṅnya rantan usūsnya vtuakan ḍalammanya ḍuḍuk hatinya paṅan dagiṅ- nya inum rāhnya təhər pəpəddakan vkasakan havu kerir tibākan iṅ mahārorava klān i kavah saṅ yama, saluīrniṅ lara hiḍapannya, kadi lavas saṅ hyaṅ candrāditya sumuṅluh i aṇḍabhuvana maṅkanā lavasanya- n tmuakan sāṅsāra, avaknya rabinya anaknya putunya puyutnya aṅgasnya nāhan liṅnirar paṅhanākan sapatha matəhər mamantiṅakan hantlū manətək gulūniṅ hayam liṅnira īndah bhaṭāra kady aṅgānike hantlū tan va- luy i kuruṅanya samaṅkana ikeṅ hayam tan valuyā matpuṅ gulūnya maṅkanā tmahananikanaṅṅ uaṅ umulah-ulah suśukniṅ kudur sāṅsārā ata ya śakulagotranya kavaih, ikana saṅ masīma svasthā dirghāyuṣā astu,
