Telang I । Wanagiri I (825 Ś, 904-01-11)
Ed. by Wayan Jarrah Sastrawan and Arlo Griffiths
---

[***********] poṣa-māsa tithi ṣaṣṭi kr̥ṣṇa, vu, ka, bu, vāra hastā-nakṣatra brahma-yoga tatkālani ājñă śrī mahārāja rake vatu kura dyah balituṅ śrī dharmmodaya […] […] śrī dakṣottama bāhubajrapratipakṣakṣaya, kumon rake vlar pu sudarśana sumiddhākna sot haji devata lumāh iṅ śataśr̥ṅga, magavaya kamalir muaṅ […] […] luah iṅ paparahuan, ri huvusnikanaṅ​ gavai rake vlar kamalir 1 kamulān 3 paṅlivattanya 1 tkan pasak 1 parahu 2 giliranya 2 tinañān ikanaṅ rāma iṅ […] […]jar ya tan vuara paṅguhan, inujaran saṅ huvusan pu valuh anak vanua i manṅahi, de rakryān mapatih kinon umarpaṇākna ikanaṅ vanua i tlaṅ muaṅ iṅ mahe […] saṅ hu[…]vusan makakmitana ikanaṅ kamulān muaṅ parahu, umantassakna saṅ mahavān pratidina, paṅguhanya mas mā 7 pasaṅniṅ kalaṅ mā 2 piṇḍa mā 9 iṅ satahun, paknānya […] […] maparaha i maṅmit kamulān, buat-thajyanikanaṅ rāma umahāyua asiṅ mananā rikanaṅ dharma, umāryya yan vatak huvusan, tar vihaṅ saṅ huvusan an maṅka[…] rakryā[…]n halu pu vīravikrama varahan muaṅ rakryān sirikan pu samaravikrānta, rakryān vka pu kutak pu bhāsvara, tiruan saṅ śivāstra, palar hyaṅ pu puñjaṅ, halaran pu […] […]pu cakra, paṅkur pu rañjan, tavān pu pañjaluan, tirip pu viṣṇu, aṅin-aṅin pu nohan, vadihati pu ḍapit‚ makudur pu sāmvr̥da, maṅayubhāgya sira kabaih […] […]ta kinon rake vlar umarahaṅ vahuta patih muaṅ anak vanua i tpi siriṅnikanaṅ vanua i tlaṅ iṅ mahe, iṅ paparahuan, maṅayubhāgya ikanaṅ rāma makabaihan […] […]manaḍaha, maṅinum, maparimvaṅi, irikanaṅ yan paparah ikanaṅ pasak-pasak, patih vuṅkurul si manuṅsuṅ mas mā 4 vḍihan yu 1 patih lampuran […] va[…]raṅ-varaṅ si vaṅkər, mas mā 4 vḍihan yu 1 vahuta juru si rəbut mas mā 4 vḍihan yu 1 pihujuṅniṅ vahuta si janta pirak mā 8 vḍihan yu 1 pa[…] vḍiha[…]n yu 1 parujarniṅ patih varaṅ-varaṅ si priṅ pirak mā 8 vḍihan yu 1 kalaṅ rikaṅ vanva i kalimvayan pirak mā 2 kalaṅ i poh mas ku 2 kalaṅ i vakuṅ, si vuga[…] […] rikanaṅ susukan sīma saṅ paṅirahan, i m[***]r saṅ kerava vinəh pirak dhā 1 vḍihan yu 1 valandaniranulih pirak, mā 8 sovaṅ, anuṅ […] [**] ri tlaṅ gustī, si bharata ramani bahutī, kalaṅ si vgil ramani gadit, kalima si ḍaval ramani vujil, vinkas si gahata ramani kaṇḍyal, variga tamvu ta ramani vatū rāma maratā nira si gahiṅ ramani hinān, si guḍir ramani tiṇḍih, si bṅal ramani krānti, maṅla si jantur ramani nalu, makari si gaṇḍal ramani nabha, maveh kamvaṅ si timvul ramani dayī, nahan cihnānikanaṅ vanua i tlaṅ i mahe iṅ paparahuan an pakabuat-thajya ikanaṅ kamulān muaṅ parahu, umāri an vatak huvusan, muaṅ tan katamāna de saṅ mānak katrīṇi paṅkur tavān tirip muaṅ saprakaraniṅ maṅilala drabya haji kabaih kriṅ, paḍam apuy, pamaṇikan, maṇiga, lva, malandaṅ, maṅhuri makalaṅkaṅ, tapa haji, air haji, vidu, maṅiduṅ, tuha paḍahi, kḍi, valyan, paranakan, sambal sumbul vatak i dalam, siṅgah pamr̥ṣi, hulun haji ityevamāḍi, tan tamā irikanaṅ vanua ri tlaṅ, iṅ mahe, iṅ paparahuan, ikanaṅ dharma atah parānani saprakārani sukha-duhkhanya kabaih deyanya mavaih manṅahana parmasan iṅ kataṇḍān, ājñă haji, kinonnakan ikanaṅ masamvyavahāra ṅkāna hīṅhīṅana kvaihanya, paṇḍai mas paṇḍai vsi, tamvaga gaṅsa prakāra [****] iṅ satuhān tluṅ tuhān iṅ sasīma, yan paṅulaṅ kboanya 20 sapi 40 vḍus 80 aṇḍah savantayan iṅ satuhān tluṅ tuhān iṅ sasīma, guluṅan tluṅ pasaṅ, maṅarah tluṅ lumpaṅ, macadar pataṅ pacadaran, parahu 1 suṅharanya 3 tan patuṇḍāna, ikanaṅ samaṅkana tan knā deniṅ maṅilala drabya haji, yāpvan pinikul dagaṅanya, kady aṅgānniṅ mabasana, masayaṅ, makacapuri, kapas, vuṅkuḍu, garam, vəas, paḍat, lṅa, vsi-vsi, tamvaga gaṅsa ityevamādi saprakāraniṅ dual pinikul kalima bantal iṅ satuhān piku-pikulananya, tluṅ tuhān iṅ sasīma, yāpuan lvih saṅka riṅ samaṅkana, knāna ikana sakalvihnya de saṅ maṅilala soddhāra haj, kunaṅ ikanaṅ mañamvul, maṅlākha, mañavriṅ, maṅapus, mamubut, maṅubar, mamukat, vuṅkuḍu, manahab manuk, mamisaṇḍuṅ, maṅanam-anam, maṅgula, maṅhapū ityevamādi, kapua ya tribhāgān, sabhāga umarā riṅ maṅilala drabya haji, sabhāga umarā riṅ dharma, sabhāga umarā riṅ makmitan dharma, samaṅkana yan vua[**] ntas irikanaṅ luah kaniṣṭha, maddhyama, uttama, saluiranikanaṅ inantasakanya tan pintāna atah upahan, yāpvan paminta atah saupahan saluirni mahāpātaka paṅguhanya, mataṅya deyanikanaṅ anak vanua i tlaṅ, iṅ mahe, iṅ paparahuan kabaih prayatnā ya ri soninikeṅ praśasti, yathānyan svasthā ǁ
