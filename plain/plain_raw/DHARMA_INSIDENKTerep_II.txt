Terep II
Ed. by Eko Bastiawan and Arlo Griffiths
---

[4 lost lines] ri tr̥p lmah kəmbaṅ śrī thăni vatək paṅkaja padamlan saṅ hyaṅ ajñā haji prasasti tinaṇḍa garuḍamukha, sambandha rake {squigglevertical} paṅkaja dyah tumamboṅ mapañji tumaṅgala, sirānambah i pāduka śrī mahārāja, majar an hana patapan aṅaran i tr̥p, paraniran palaradan ri kāla śrī mahārāja katalayah saṅke vvatan mas mara i patakan, hana ta sira bhaṭārī arccarūpa, kapaṅgih irikaṅ patapān i tr̥p, ṅkāna ta rakva rake paṅkaja dyah tumamboṅ, maprārthana ri jayasatrva śrī mahārāja riṅ samara, sampun pva pra◊tisubaddha paluṅguh śrī mahārāja ri ratnasiṅhāsana, mvaṅ sāmpun karahatan musuhnira ◊ ri samara, tke bala◊sahayanya, ika ta nimitta rake paṅkaja dyah tumamboṅ, suməmbah pāduka śrī mahārāja tumuhvakna pratijñānira ri bhaṭārī riṅ tr̥p, ri svatantranikaṅ patapan i tr̥p sthāna bhaṭārī 

[4 lost lines] [4 lost lines] [4 lost lines] [4 lost lines] [4 lost lines] [4 lost lines] [4 lost lines] [4 lost lines] patapān bhaṭārī, pagəhakna tan sigasiguna tan kolaholaha de saṅ năyakapratyaya karuhun saṅ anăgata prabhu dlahaniṅ dlaha, asiṅ mulahulahulah patapān bhaṭārī, mon kryankryan mon taṇḍa, kimuta vvaṅ samānya, yatha mulahulah ikaṅ patapān ḍəṇḍan ri mā kā 1 sū 5, atəhə:r ya umaṅguha pāpa, indah ta kita kamuṅ hyaṅ pañca mahābhū[[ta]], caturlokapăla, ṣadvinăyaka, makădi bhaṭāra brahmā viṣṇu ĭśvara, kita rumakṣā tribhūvaṇa tumiṅhāli hala hayuni pravr̥tiniṅ vvaṅ viśeṣa riṅ sarvvajagat, ndah rəṅyə:kən tekiṅ samaya sapatha, asiṅ durācārāmahaya patapān bhaṭāri, tan pisiṅgih raṣa saṅ hyaṅ ăjñā ha◊ji prasasti, mon brahmāṇa kṣatriyāveśya, sŭdra, yāvat mulahulah patapān bhaṭārī, jah tasmăt kabvatkarmmaknanya, patyanan ta ya, deyantat patīya, tat toliha ri vuri, tat tiṅhāla ri harəp, taruṅ riṅ adgan, tpak ri hiriṅan, blah kapălanya, ḍuḍuk=hatinya, vkasakən praṇantika, veh saṅsāra, asiṅ parananyat paṅgiha duhkha, kadi lavas saṅ hyaṅ candrādityan sumuluh iṅ aṇḍabhūvana, samaṅkana lavasanyān bhuktyā mahăpātaka, maṅka deyan tat patīkaṅ vvaṅṅ anyāyomulahulah, sakvehni lmah bhaṭārī ri tr̥p, likhitopacāra saṅ hyaṅ ăjñā haji prasasti, samgat laṅka pañji parăjaya, inutus rake halu dyah tumāmboṅ, mapa◊ñji tumaṅgala, sumrahakna saṅ hyaṅ ăjñā haji prasasti tinanḍa garuḍamukha, ri sirā mpu saṅ tamolah rī patapān bhaṭā◊rī ri tr̥p, saṅ apañji si siṅ-siṅ kāla mpu vastu hulu skar, sāmpun paripŭrṇna anugraha śrī mahārāja, paṅrakṣa ri bhaṭārī, kayatnākna
