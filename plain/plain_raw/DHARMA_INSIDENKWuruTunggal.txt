Wuru Tunggal
Ed. by Arlo Griffiths
---

śaka 833 phālguna-māsa dvitīyă kr̥ṣṇa-pakṣa, ma, va‚ ā, vāra‚ kālani ḍaṅ navī sumahur hutaṅ saṅ bapa i mpu guru ḍayā‚ panahurnya mas su 16 mā 10 ku 2 ha 5 tumaṅgapp ikaṅ mas pu latī bapani bayal anag vanva i vuru tuṅgal tutuganniṅ taṇḍa muaṅ pu vijah bapani bhūmi anag vanva i vuru tuṅgal‚ śuddha hutaṅni ḍaṅ navĭ i mpu guru ḍayā,

tatra sākṣī saṅ tguhān anag vanva i pilaṅ vatak paṅgil hyaṅ‚ saṅ ta[**] anag vanva i valakas vatak valakas saṅ bhāskara anag vanva i valeṅ vatak valeṅ‚ saṅ pakambaṅan anag vanva i taṅga vatak hino saṅ ra tira anag vanva i limo vatak pagar vsi‚ likhitapātra rake pilaṅ
