Taji Gunung (910-12-21)
Ed. by Tyassanti Kusumo Dewanti and Arlo Griffiths
---

front om̐ 

ǁ om̐ namaś śivāya namo buddhāya

￮￮￮ svasthā śrī sañjaya-varsātīta 194 posya-māsa tithi tritīya kr̥ṣṇa-pakṣa tu u śu vāra

irikā mūlaprathamanikai banuani taji gunuṅ sinusuk ṣīmā dai rakryan mahāmantri muaṅ rakryan gurum vaṅi muaṅ samgət lua anuṅ ayam təhas ṅūni an sinīmma ikai banua pu ḍapit anak banua i paṇḍamuan vatak vadihati anuṅ juru-juru i sira saṅ hadyan mira-mirah atah vatak vadihati muaṅ saṅ hadyan halarran pu dhanada anak banua i paṇḍamuan vatak vadihati makalambi haji paṅuraṅnira ry āyām təhas saṅ hadyan buaṅən anak banua i gunuṅan vatak taṅkillan saṅ ilu umayutti saṅ hyaṅ buṅkal sīma susuk kulumpaṅ ṅūni muvah samgat makudur brada anak banua i vaduṅ poh vatak makudur anuṅ sira juru-juru i sira saṅ hadyan davaha anak banua i ra təguh vatak khaməhas maaṅ dyah maṇḍyāṅin anak banua i kahaṅattan vatak khaməhas atah paṅuraṅ i saməgat makudur saṅ umilu umuyutti saṅ hyaṅ buṅkal sĭma susuk kulumpaṅ dyah raṇḍə anak banua i liṅai vatak makudur vuṅkal tpat ṅūni duvəgnikai banua an sinĭma pu saranna anak banua iṅ ulu kabikuan ri taṅkillan vataktak taṅkillan atah

yāpuan hana drohaka umulahh-ulahha ikai sĭma paṅanugraha rakryan i sira piṅipiṅhay vahuta i vuṅkal tpat makabehhan dlāhaniṅ dlāha i vka vet saṅ piṅhay vuara tan tammua phaṅllani kadadin vuaṅ [*] ṅunivaih vka-vetnikāṅ umulahh-ulah ikaiṅ saṅ hyaṅ buṅkal sīma susuk kulumpaṅ āpan huvus sapattha saṅ vahuta hyaṅ muaṅ saṅ makalambi haji irika maṅkana duvəg saṅ hyaṅ vuṅkal sīma susuk kulumpaṅ śinivi rikaṅ rāt ṅūni śrī sañjaya naranāttha haji balituṅ aśrī yovanna mūvahjuruni kanayakan i sira pu givaṅ anak banua i poh vatak pagar vsi mūvah juruni lampuran pu jaya anak banua i galagah vatak khino mūvah juru vadua raray saṅ bulibak anak banua i guva vatak khīno mūvah piṅhay mānak saṅ hadyan ayuh anak banua i trirava mūvah parujarnira pu līkaṅ mūvah piṅhay i jro turus saṅ hadyan mali mūvah saṅ hadyan galuṅ anak banua i trirava mūvah i trirava pu madhya mūvah piṅhay i jro turus saṅ hadyan lvah vatu anak banua i vuatann əmmas parujarnira pu rinu mūvah rāma kabayan i savaṅṅan pu kura mūvah pu buravun mūvah pu antiṅ parujar rāmanta i savaṅṅan si basinəh mūvah magalah i savaṅṅan si balavamūvah vahuta i savaṅṅan si kja mūvah bīnkas i savaṅṅan pu back puñjaṅ mūvah vahuta i jruk śrī pu danta mūvah i jruk śrī pu bajra mūvah pu sakti gusti i jru- k śrī, vinkas pu tiriṅ rāma maratā i jruk śrī pu kevala mūvah parujar rāmanta pu amloh mūvah piluṅgah pu mala mūvah pu codya anak banua i bakal mūvah pu asiki vatak khino mūvah tuha paḍahi pu dreṅo anak banua i hulu vanua mūvah aravanasta anak banua i bhavantan maṅla pu kinaṅ anak banu- a i vuattan śrĭ sĭma aṅasə i ḍihyaṅ mūvah pu tiṇḍi anak banua i hijo sī- ma aṅasə i talun atari si kutil jajamāna pu nătha anak banua i mu- ṅgu vatak taṅkillan mūvah pu sukha anak banua i tumurun mūvah saṅ ha- dyan bisañja paḍamm apuy saṅ hadyan dumma anak banua i parahita atah va- tak halu mūvah saṅ hadyan mahintu i susuhhan pu siga mūvah kaki udih pr̥- ttaya i vuṅkal tpat saṅ saraṅgaṅ anak banua i layaṅ vatak layaṅ mūvah pr̥ttaya maḍaṅkappi saṅ hijo mūvah kalaṅ i hulu vanua pu bhūmi mūvah pu tolai anak banua i bakal mūvah i pigi pu galinī i sukun pu susū kalaṅ i ruṇḍuṅan pu lima i vuattann əmas pu sagu i tamvak haji pu asti i kahu- rippan pu dhara i ramvi pu tirip i tugu pu bahas vatu viriṅ pu gara i tlaṅ molih pu cr̥ñcaṅ i bhavantan dyah gundyaṅ kalaṅ i seser pu dhara binkas i seser pu sita vinəkas ruḍuṅṅan pu subhā vinkas i hurantan pu isuk i salambaya- n pu vagay i sibunnan pu aṅkan juruni alivat pu rati i susuhha- n mūvah pu ele anak banua i vuattan śrī ujar samgat lua sakvehniṅ maṅilala drabya haji kabaih tapa haji kadut maṅūri parana- kkan hiñjamman kḍi valyan tuha paḍahi paṇḍay aravanasta kutak ka- pūr etyevammādi saprakāra saṅ maṅilala drabya haji kabaih tan tu- mamā irikaiṅ banua i taji gunuṅ muaṅ rămanta kabaih āpan sampun ya ina- nugrahān dai rakryan mahāmantrī muaṅ rakryan momahh-umah gurum ba- ṅi muaṅ samgat lua kunaṅ yāpuān asiṅ sira maṅilala drabya haji ma- […] muaṅ ramannātaya irikai sapavkas samgat lua irikaṅ ta kḍammvatannā ma saṅ ma ṅilala drabya haji syaṅṅantā ḍramma maṅavaitanna rovaṅṅantā mana- mvah i rakryan kālih muaṅ samgat lua āpan maṅkana pavkasnira ri kitta ḍram- ma ri taji gunuṅ makabai hhan ￮￮￮ ǁ tuha vərəh pu sandyā‚ memen rakryan maṅigal ri susukkan sīma i taji gunuṅ si aṅkus si ryyak prabayan si kasuk si maṅakap si manikap si vija si maṅatar si maṅagul kalima pu galuh gusti pu lyān- ta binkas pu cara vurak vari ga pu kaco vadva rarai pu ra isuk ǁ pīṇḍani byāyanta irikeṅ susukkan sīma vualuṅ kati ma- hisa 2 pāja 2 vḍus 1 citralekha saṅ rudra anak banu- a i vuattan śrĭ pasaji ri sira pirak dha 1 mā 4 bras sapāja paranakkan i vuattan saṅ vulu ṣayaṅ paṅasəannikanaṅ sīma denira i ḍihyaṅ masǎksi de- nira ta māva maryya i ḍihyaṅ sa […] mula […] si[…]mi kovā […] vḍihan […]
