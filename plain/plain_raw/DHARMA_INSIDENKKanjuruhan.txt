The Kanjuruhan Charter (682 Śaka)
Ed. by Arlo Griffiths
---

ǁ svasti śaka-varṣātīta 682

#### i. anuṣṭubh

	ǁ āsīn nara-patir dhīmān
	deva-siṅhah pratāpavān
	yena guptā purī bhāti
	pūtikeśvara-pāvitā

#### ii. anuṣṭubh

	ǁ limvo ’pi tanayas tasya
	gajayāna iti smr̥tah
	rarakṣa svar-ggate tāte
	puraṅ kāñjuruhan mahat

#### iii. anuṣṭubh

	ǁ limvasya duhitā jajñe
	prada-putrāsya bhūpateh
	uttejaneti mahiṣī
	jananī yasya dhīmatah

#### iv. vasantatilakā

	ǁ ānandanah kalaśa-je bhagavaty agastye
	bhakto dvijāti-hita-kr̥d gajayāna[- ⏓]
	pauraih sa-nāyaka-gaṇaih samakārayat tat
	ramyam maharṣi-bhavanam valahājir īḍyah

#### v. vasantatilakā

	ǁ pūrvvaih kr̥tām tu sura-dāru-mayīm samīkṣya
	kīrtti-priyah kalaśa-ja-pratimāṅ manasvī
	ājñāpya śilpinam aram sa ca dīrgha-darśśī
	kr̥ṣṇādbhutopala-mayīm nr̥patiś cakāra

#### vi. sragdharā

	ǁ rājñāgastyah śakābde nayana-vasu-rase mārggaśīrṣe ca māse
	ārdrarkṣe śukra-vāre pratipada-divase pakṣa-sandhau dhruve vā
	r̥ttvigbhir veda-vidbhir yati-vara-sahitaih sthāpakādyaih sa-pauraih
	karmma-jñaih kumbha-lagne sudr̥ḍha-mati-matā sthāpitah kumbhayonih

#### vii. sragdharā

	ǁ kṣetram gāvah supuṣṭāh mahiṣa-gaṇa-yutā dāsa-dāsī-purogāh
	dattā rājñā maharṣi-pravara-caru-havis-snāna-sammārjanādi
	-vyāpārārtham dvijānām bhavanam api vr̥hat danturam cādbhutam ca
	visrambhāyātithīnām yava-yavika-śayyācchādanaih suprayuktam

#### viii. vasantatilakā

	ǁ ye bāndhavā nr̥pa-sutāś ca sa-mantri-mukhyāh
	dattau nr̥pasya yadi te pratikūla-cittāh
	nāstikya-doṣa-kuṭilāh narake pateyuh
	nāmutra ceha ca gatim paramāṅ labhante

#### ix. vasantatilakā

	ǁ vaṅśyāā nr̥pasya rucitā yadi datti-vr̥ddhau
	āstikya-śuddha-matayah kr̥ta-vipra-pūjāh
	dānādya-puṇya-yajanāddhyayanādi-śīlāh
	rakṣantu rājyam aniśam nr̥patir yathaivam
