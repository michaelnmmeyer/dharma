Marinci II
Ed. by Arlo Griffiths and Marine Schoettel
---

ǁ vruhanekaṅ amupu tuturun, savarnnaniṅ amupu tuturun iṅ aṅarəmba, paṅalasan, parambəkəl, mantrī, huṇḍahagi, yen andikaniṅoṅ, denekaṅ aṅarəmba hiṅ deva-rəṣi,

si samasanak iṅ mariñchi i rehane luputa riṅ tuturun, sakalviraniṅ tuturun titisara saki daləm, luput iṅ padadah, patatar, pavivaha, pasahaṅ, pabata, palantaran, pakamas, papiṅgan, pavsi, papañjalin, paravuhan, susukan, luputa riṅ bletepe sakiṅ uṇḍahagi, luputa riṅ jajalukan, tuṇḍan, lavan dene kakayune rehaniṅ tan kanagaraha, tan ana haməraṅa, hanuta polahe sajīva-jīva, ayohiṅ uvahan,

kaṅ rājamūdra lamun uvus den-vaca kagugona denekaṅ aṅarəmba riṅ deva-rəṣi, si samasanak iṅ mariñchī,

tithi, ka, 4, śirah, 4 ǁ ◯ ǁ
