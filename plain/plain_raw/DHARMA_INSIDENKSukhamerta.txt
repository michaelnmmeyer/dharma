Sukhamerta
Ed. by Arlo Griffiths and Marine Schoettel
---

ǁ h ◯ h ǁ svasti śakavarṣātīta, 1218, kārttikamāsa, tīthi, dvitīya śuklapakṣa, tuṅ, ka, ca, vāra, kuniṅan, dakṣiṇasthagrahacāra, adrānakṣatra, mitrādevatā, baruṇamaṇḍala, atigaṇḍayoga, vairājyamuhūrtta, kuveraparvveśa, valavakāraṇa, mr̥cchikarāśi,

irikā divaśanyājñā śrī mahārāja, śrī yava-bhuvana-parameśvara, aninditānubhāva-parākrama kalpa-druma-pārijāta-nāma-samānādhikaraṇa, kṣatra-vaṅśa-kula-vyapagata-ghaṇa-gagaṇa-tārā-gaṇa-saṅkīrṇa-pūrṇa-śaśāṅka-nirbhinna, saṅgrāma-śūra-śūratara-śūra, jagat-kāla-kūṭāri-rāja-dhvaṅsa-kāra, śāsanāntaka-nara-vara-śiracchedakāraṇa, vivarṇṇa-pariśūnya-samasta-ripu-hetuka, sakala-sujana-hr̥daya-kamala-vika-sat-sūryya-sadr̥śa, yava-bhuvanaikāgra-citta-nipuṇa-prārthi-sthity-ekātapatra, rakryān mantrī saṅgrāmavija§ya śrī kr̥tarājasa jayavārddhana nāmarājābhiṣeka, sacaturbhrātr̥patnīka, sacchāya ta sira lāvan sira śrī rantən hajinira catusānak, samasta-kr̥tanagara-duhitā, paḍa ta sira putrī de bhaṭāra śrī kr̥tanagara, sira saṅ līna ri śivabuddhālaya, makādi śrī parameśvarī, dyah devī tribhuvaneśvarī, śrī mahādevī, dyah devī narendraduhitā, śrī jayendradevī, dyah devī prājñāpāramitā, śrī rājendradevī, dyah devī gāyatrī, kumārarājasatputraparigata, 

iniriṅ ta sira denira rānakira saṅke śrī parameśvarī, sira ta prabhu sukumārasulaksaṇa, śrī kr̥tanagara-satpotra-kumārarāja, jaya śrī viṣṇuvārddhana sat-prapotra-ku§mārarāja, udita-nava-sahasra-kiraṇopamānāninditānubhāva-parākrama daha-nagara-pratiṣṭhita śrī jayanagara nāma rājābhiṣeka kumārarāja, 

tinaḍah de rakryān mahāmantrī katrīṇi rakryān mantrī hino, dyah pamasi, yuddhāti-śūra-rāja-darśana-hetu-śūra, rakryān mantri sirikan, dyah palisir, yuddhāti-dakṣa-rāja-darśana-hetu-dakṣa, rakryān mantrī halu, dyah siṅlar, yuddhāti-dhīra-rāja-darśana-hetu-dhīra, 

umiṅsor i para taṇḍa rakryān riṅ pakira-kiran makabehan, rakryān apatih, pu tāmbi, kr̥ṣṇa-rāja-pāṇy-uddhata-bhramaṇa-su-cakra-sadr̥śa-raṇāti-śūra, ra§kryān apatih riṅ daha, pu sora, ravi-kiraṇāvaraṇa-jalada-visarjjana-pracaṇḍānila-samāna-raṇāti-śūra, rakryān dmuṅ, pu renteṅ, tvarita-pravāha-mahā-nadī-samāna-raṇāti-śūra, rakryān dmuṅ iṅ daha, pu rakat, mahā-krūra-siṅha-varābheda-raṇāti-śūra, rakryān kanuruhan, pu elām, pramatta-gajendra-nirbhinna-raṇāti-śūra, rakryān kanuruhan iṅ daha, pu ivar, ga§dă-dhara-bhīma-tulya-raṇāti-śūra, rakryān raṅga, pu śaśī, vividha-śalabha-gharṣita-pradīpopamāna-raṇāti-śūra, rakryān raṅga riṅ daha, pu dīpo, anekormi-yoga-mahopalānūna-raṇāti-śūra, rakryān tuməṅguṅ, pu vāhana, vr̥kṣāgra-su-gandha-kusuma-darśaka-bhramara-sannibha-raṇāti-śūra, rakryān tuməṅguṅ iṅ daha, pu pamor, śuṣkendhana-vana-prajvalita-dalābha-raṇāti-śūra, makapramuka saṅ mantrī vāgmīmaya mapasəṅgahan, saṅ nayapati, pu luṅgah, para-nayanyāyănyāya-vodhādhi-nayănaya-guṇa, saṅ prāṇarāja, pu sina, rājaraja-raja-kāryya-kriyāśrănta, saṅ satyaguṇa, pu baṅo, para-hita-da-jñāna-para-dūtātmakāneka-guṇa-sampanna, mvaṅ saṅ mantrī keśadharī, mapuṣpapāta ḍaṅ ācāryyāgraja, mapañji nirătmaka, bhajorddhvatā-sarvvopāya-kuśala-samasta-dharmma-saṅrakṣaṇa-devatā-viśeṣānusmaraṇa-tatpara-sādhana-paripālana, rakryān juru kr̥tarājasajayavarddhana, mapuṣpapāta ḍaṅ ācāryyāstrarāja, rājorddhvatā-sarvva-nīti-dakṣopadeśa-nipuṇa-samasta-jana-karuṇika-sādhana-paripālana, tan kavuntat saṅ prāgvivăka vyavahăra-nyāyānyāya-vicchedaka, saṅ pamgət i tirvan, ḍaṅ ācāryya kusumăyudharipu, mapañji păragata dvinayana, săṅkya-vyākaraṇa-parisamāpta, saṅ pamgət i maṅhuri, ḍaṅ ācāryyāṅgarakṣa, săṅkya-śāstra-parisamāpta, saṅ pamgət i jamba, ḍaṅ ācāryya rudra, dvinayana, nyāya-vyākaraṇa-parisamāpta, saṅ pamgət i pamvatan, ḍaṅ ācāryya rāgavijaya, dvinayana nyāya-vyākaraṇa-parisamāpta, saṅ pamgət i pamvatan iṅ daha, ḍaṅ ācāryya manmatha, nyāya-śāstra-parisamāpta, saṅ pamgət i tigāṅ rat, ḍaṅ ācāryya mahānātha, nyāya-śāstra-paripālana, 

i piṅsorny ājñā śrī mahārāja, kumonakənn irikāṅ vanva riṅ sukhāmr̥ta, thāni vatək paṅkah, ataganiṅ vahuta jana-tyə̄san, padamlakna saṅ hyaṅ ājñā haji praśāsti, tinaṇḍa kr̥tarājasajayavārddhanalañcaṇa, makarasa ri rehanikāṅ sukāmr̥ta, an mantuka sīma, sīmāni saṅ apañji patipati, pu kapat, katmva kalilirakna deni santāna pratisantāna saṅ apañji patipati, mne hləm tka ri dlāhaniṅ dlāha, 

sambandha, gati saṅ apañji patipati an tumut saduhkhamanastapa śrī mahārāja, ṅuni ri līna bhaṭāra śrī kr̥tanagara, kari ta sira vālaputra makakamantryan saṅgrāmavijaya, hana pva saṅ apañji patipati, sākṣāt vuruk de bhaṭāra śrī kr̥tanagara, satata saṅkan rarai tan sah ri pāda-pīṭhanira, mapariṇāmāṅgintiri, makāvasāma dmuṅ, ri līna bhaṭāra śrī kr̥tanagara pva, samaṅkana ta saṅ apañji patipati, ann umiriṅ salaku śrī mahārāja, lumiṅsiri durjana, mamet jīvasaṅrakṣaṇa, mvaṅ ryy avasānanirān kari vālaputra de bhaṭāra śrī kr̥tanagara, vanāntara-praveśa-giri-śikhara-laṅghaniya-sarit-samudra-prataraṇānālasa, tan suṅkan ta sirerika kabbaih, duhkhoṣadha-parimārggaṇa-hetu, makanimitta kapetani tambaniṅ duhkha, tan kantun ta saṅ apañji patipati, mvaṅ lumakvani sapaṅutuś śrī mahārāja, mahāvarṣā-chātri-kāndhakārolka-hasta, udan apayuṅ, ptəṅ asuluh saṅ apañji patipati an umulahākən kāryya śrī mahārāja, śrī mahārāja pva sira kṣatriya devăṅśa, su-lakṣaṇa-nara-rūpa-svarggāvatĭrṇa, āpan sira devatā viśeṣa tumurun sakeṅ svargga makarūpa rājaputra sulakṣaṇa, paṅatibyaktana, dhīra-satya-śānta-su-śīla-kuśala-jana-priya-raṇāti-śūra-bala-koṭy-asaṅkula-kanakādi-dhana-sampanna-svabhāva, makasvabhāva ta sirerika kabaih ya tika paṅliṅgan i sirān devamūrtti, athavā, mahānr̥paty-anugraha-svasty-ayana, ndān makātmarakṣa ta sira varānugraha bhaṭāra śrī kr̥tanagara, ikāṅ saṅgrāmavijayasaṅjñā, ya tikenāṅkənnākən saniruktyān niyatanirān jayaśatru riṅ saṅgrāma de bhaṭāra śrī kr̥tanagara, āpan tan dadi mitthyānugrahaniṅ kadi sira prabhu mahāviśeṣa, yavāyava-dvīpa-rājanya-maheśvara, āpan sira ṅuni ratuniṅ ratu riṅ yavabhuvana tumulyani ratuniṅ nūṣāntara, ri tadanantara, dumon ta sira mara ri deśanikāṅ duṣṭadurjana ri bhaṭāra śrī kr̥tanagara, tan kantun ta saṅ apañji patipati, tka pva sirerika, mtu teki kadevātmakanira, kavus ṅəs-ṅəsən tekāṅ śatru tan pasara, ekalomānipāta, tan rumurvakən vulu salambā gatinya kevala paravaśa, hantu vadvanya, katavan ratunya, hinir ānakrabinya, inalap rājadr̥vyanya, śīrṇna-bhasmībhūta-niravaśeṣa, tlas hilaṅ pvaṅ śatru denira, kaṅsa-rājāntaka-vāla-kr̥ṣṇa-nirbhinna, tan pabheda ta sira (2) lāvan saṅ kr̥ṣṇān vālaputra, umilaṅakən saṅ prabhu kaṅsa, riṅ kapva rājaputravāla jaya riṅ raṇa, siddhasā- (3) dhya pva sira, rājābhiṣekanyăsita-rājābhāraṇa-maṇḍita-ratna-kanaka-siṅhāsanā-rūpa, riṅ samaṅkana ta sira- (4) n paṅadəg prabhu, anyaśaktinirăśraya, tan pamarăśraya ta sira ri śaktiniṅ anya, svaśaktyăśraya, ke- (5) vala makasahāya śaktinira, svayaṅ*prabhūdeśasamārtha, sira tekĭnajarākən svayaṅ*prabhu deniṅ sakalal- (6) oka, ca muvah, durjanaduhkitasamastajana-sāgara-mandārācala-manthāna-mahāmr̥ta-maya, sākṣā-
