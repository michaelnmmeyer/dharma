Kabhagavanan
Ed. by Marine Schoettel and Arlo Griffiths
---

ǁ i śaka 1261, māsa, tithi navamī kr̥ṣṇapakṣa, ma, u, a, vāra, vuye 

irikā divaśa rakryan jurupuspadanta, mukutādharṣaṇāmnaṅ aṅvyavahāra, makalaga mpu sāvitra tlas pingat de saṅ mantrī tumapəl samudāyamvaṅ saṅṅ upapati, makaprasthāva gati mpu sāvitra, sāhasāṅdalih i rakryan juru puspadanta malap lmah kabhagavānan sapuluh lirih, maṅkana pakṣa mpu sāvitra, kunaṅ pakṣa rakryan juru puspadanta lmah saṅke kuli{filler}t kaki ikaṅ bhinuktinya sapuluh lirih, maṅkanāṅvivāda ya tika pinametakən pramāṇa, 

inundaṅ taṅ sasiriṅan sataṅgəhnyaṅ kālih makādi i sumbul, liṅnyan tinañan, siṅgih pukulun juru puspadanta madr̥vya ikaṅ savah-savah sapuluh lirih i sagiri, yapvan ikaṅ savah kabhagavanan sapuluh lirih muvah, maṅkanājarnya makabehan, vvantən ta pukulun paṅhulu bañunya rvaṅ kupaṅ sovaṅ, kataṅgapan denikaṅ rāma sumbul, vyaktyanyan bheda, muva{filler}h ajariṅkaṅ juru mantən maṅaran gambyok, aki gaṇḍi yva pukulun vka bhagavān riṅ kr̥ta, muktyakən ikaṅ sapuluh lirih juga, anantara saṅkerika, mpu kili nuda, vkasan saṅ mapañji śūrajaya muktyakən kabhagavānan katkeṅ maṅke, kevalātutur ikaṅ sapuluh lirih juga, pisaniṅu vyāparāṅipikipika ikaṅ savah kapara thani an nāṅ sapuluh lirih, maṅkana varah kihadyan gambyok, 

yatika pinramāṇakan saṅ mantrī samudāya, mataṅnyan balavān rakryan juru puspadanta, sor mpu sāvitra, pratyeka saṅ amgat, rakryan raṅga aki taṅga, muvah aki kape, rakryan kanuruhan aki joṅ, muvah mahiṣāṅivuṅ, rakryan tuməṅguṅ aki makara, muvah aki raṅgāsəm-asəm , rakryan dmuṅ aki rəma, muvah aki goleṅ, rakryan apatih ravi, muvah rake mali, saṅ prāṇapati, makādhipati saṅ āryya śūrasiṅha, muvah saṅ bhujaṅga mantrī, saṅ mapañjy antaraga, saṅ mapañji chāyaguṇa, saṅ pamgət saliṅsiṅan, makādi saṅ mapañji surapati, muvah saṅ pamgət i kaṇḍamuhi, samgət pamvatan, samaṅkana kveh saṅ amgat ,,,

ǁ iṅ śāka, 1261, māgha māsa tithi navamī kr̥ṣa
