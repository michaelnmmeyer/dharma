Rameswarapura
Ed. by Eko Bastiawan and Arlo Griffiths
---

ǁ ◯ ǁ svasti, śaka-varṣātīta, 1197, jyaiṣṭha-māsa, tithi, pañcadaśī śukla-pakṣa, tuṅ, po, ca, vāra gumr̥g, uttarastha-grahacāra, mūlā-nakṣatra, toya-devatā, vāyavya-maṇḍala, śukla-yoga, śveta-muhūrtta, viṣṭi-karaṇa, śaśī-parvveśa, mithuna-rāśi,

irika divaśany ājñā śrī mahārāja rājādhirājā, dyah ūrddhaja, viṣṇu-kula-kamala-vana-rāja-haṅsa, aśeṣa-namitāri-bhūpāla-maṇi-makuṭa-gharṣita-śrī-pāda-pīṭha sakala-sujana-hr̥daya-kumuda-vikāsa-karaṇa-sūryya-sadrar̥śa, sapta-svarṇa-vasundharādhinātha-śirah-kamala-matta-vāraṇa, an-avarata-rajata-kanaka-ratna-vastra-dādāna gaṅgā-pravāha-sannibha-kara, raṇa-raṅga-madhyāpratihata-bhuja-bala-bhīma, jaya-śrī-viṣṇuvarddhana-sahasra-kiraṇopama-sat-putra, śrīmat-śrī-jayavarddhanī-devĭ-samudra-mandarācala-manthāna-mahāmr̥ta-maya, śrī kr̥tanagara-vikramadharmottuṅga-deva nāmarājābhiṣeka, tinaḍah de rakryan mahāmantrī katrīṇi, rakryan mantri

jə:ṅ, 2, anapu prāṇa, jə:ṅ, 2, aharyyan, ki 1, kabayan samaṅanti rampakan, jə:ṅ 1, ki 1, aṅalihi, jə:ṅ 1, kabayan samaṅanti susukun, jə:ṅ 1, ki 1, aṅalihi, jə:ṅ 1, maṇḍala, 4, jə:ṅ 4, juru buruh, jə:ṅ 1, ki 1, gusti, jə:ṅ 1, buruh anamaratā, 3, jə:ṅ 1, ki 1, juru buruh susukun, jə:ṅ 1, gusti, ki 1, jagulan, jə:ṅ 1, malas, jə:ṅ 1, apa⌈ṇḍe vsi, jə:ṅ 11, paṅakan, ki 1, amalantə:n, ki 1, piṇḍa savah, kadmak, cā 2, kunə:ṅ ikaṅ śeṣa, ya teka parṇah kaputrāṅśanani santāna pratisantāna śrī brahmarāja, mvaṅ ikaṅ ulihniṅ amabaki, kunə:ṅ ikaṅ gagā, kubvan, parṇah kaputrāṅśan ika, kunə:ṅ parimāṇani lmah saṅ hyaṅ dharmma riṅ śrĭ rāmeśvarapura, riṅ pūrvva, asiḍaktan lavan kijaṅan, maṅidulnə amnə:r tkeṅ juraṅ, asiḍaktan lavan kijaṅan, aniku lalavā maṅetan aṅidul atūt juraṅ, ḍpa 679, akālihan lvah asiḍaktan lavan kijaṅan, maṅidul, ḍpa 96, tumurun iṅ juraṅ, asiḍaktan lavan kijaṅan, maṅidul aṅulvan atūt juraṅ, ḍpa 340, akālihan lvah lavan kijaṅan, mə:ntas sakeṅ juraṅ, akāra, ḍpa 5, tkeṅ āgneya, kulumpaṅ ri raṅrə bañjar, vetan kijaṅan, kidul blut, maṅulvan sakeṅ āgneya, kiduliṅ juraṅ, ḍpa 5, tkeṅ dakṣiṇa, asiḍaktan lavan blut, maṅulvan sakeṅ dakṣiṇa, kidulniṅ lvah, ḍpa 5, tkeṅ nairiti, asiḍaktan lavan blut, maṅalor sakeṅ nairiti, amgat lvah, ḍpa 175, asiḍaktan lavan blut, mlut maṅulvan aṅalor tkeṅ lvah, ḍpa 160, asiḍaktan lavan blut, maṅalor amgat lvah, ḍpa 340, asiḍaktan lavan pagə:r, mlut maṅetan aṅalor , ḍpa 80, asiḍaktan lavan soso, maṅalor amnə:r, tkeṅ paścima, ḍpa 110, asiḍaktan lavan soso, aniku lalavā maṅulvan, ḍpa 60, asiḍaktan lavan soso, aniku lalavā maṅalor amnə:r , ḍpa 840, asiḍaktan i talaga, aniku lalavā maṅulvan, ḍpa 18, asiḍaktan lavan talaga, aniku lala

mambaṅ, huñjə:man, śenămuka, varahan muka, paḍahi, kecaka, tarimba, mabañval, matapukan, mariṅgit, salahan, vargga i daləm, sapinakavargga ya, sadeśa saṅkanya, sapravr̥ttinya, tāvat ya umuṅgu ri saṅ hyaṅ dharmma, saṅ hyaṅ dharmma lavan samasānak pramāṇerika kabeh, muvah ikaṅ asambyāvahāra dravya saṅ hyaṅ dharmma, hiniṅanan kveh kḍiknya, ann ikaṅ tigaṅ kabayan, riṅ sasambyāvahāra, abhāṣaṇa tigaṅ ḍasar, aṅavari tigaṅ ḍasar, akacapuri tigaṅ ḍasar, acarakī, tigaṅ ḍasar, pamadapadan parahu tuṅgal, banava tuṅgal, saha tuṇḍan, ahiliran tigaṅ parahu, abakul grih tigaṅ kabayan, sārathī tigaṅ kabayan, vuyah, lṅa, luruṅan, klə:tək, sə:rəh, vvah, sarvvahə:mbu, acadar, amutər lumpaṅ, amaraṅgi rvaṅ pavindvan, apaṇḍe vsi rvaṅ ububan, alukis rvaṅ pajaran, apaṇḍe ḍaḍap rvaṅ gusalī, apaṇḍe mas rvaṅ gusalī, apaṇḍe salaka rvaṅ gusalī, apaṇḍe tamra, apaṇḍe siṅyasiṅyan, apa⌈ṇḍe daṅ, rvaṅ gusalī sovaṅ, apaḍahi, rvaṅ taṅkilan, aguluṅan, rvaṅ guluṅan, tan kaknāna dravya haji saparanyādval avli, yapvan lvih sakeṅ ri kaknana dravya haji, de saṅ makə:kran ya, yan maṅulaṅ kbo, 20, kbonya, yan maṅulaṅ sapi, 40, sapinya, yan maṅulaṅ vḍus, 80, vḍusnya, yan maṅulaṅ celeṅ, 2, vurugan celeṅanya, yan maṅulaṅ itik, rvaṅ vanteyan itikanya, saparanya deśa, sodara haji, ndan makmitana ta ya tulis, maṅka lviranya, yan ləvih saṅke paṅhīṅan iriya, knāna dravya haji de saṅ makə:kran ya, tuhun kavnaṅakna samasānak savka saṅ hyaṅ dhapetə:n alapə:n patyana, tan kaparadātah samasānak, yan tan paṅə:takə̄n, muvah vnaṅ anaṅgapana maliṅ, kīlalanə:n juga ikaṅ dravya, yan vruh saṅ madravya, tan ḍə:ṇḍanə:n, muvah yan hana kavula samasānak, pavvaṅan, braya, vka kunə:ṅ, patyana makanimitta kaḍuṣṭanya, tumibbe kavaṅvaṅanya juga, tan kaparadātah samasānak samudāya, muvah uṅsirən iṅ ahutaṅ tan hīrən , katmva tagihə:n, puhakana, mā 1, riṅ, sū 1, aṅkə:n tahun, samaṅkana kinavnaṅakə:n samasānak savka śrī brahmarājā ḍaṅ hyaṅ dharaṇidhara, umuṅgv i saṅ hyaṅ dharmma ri śrī rāmeśvarapura, prasiddha pva kolahulahan saṅ hyaṅ dharmma riṅ śrī rāmeśvarapura, maṅhaturakə:n ta śrī brahmarājā ḍaṅ hyaṅ dharaṇidhara, pamūrṣita, kā, 1, sū 5, vḍihan, yuga, ri śrī mahārāja, muvah śrī brahmarājā ḍaṅ hyaṅ dharaṇidhara, maṅhaturakə:n pamūrṣita, kā 1, sū 5, vḍihan, yuga, ri bhaṭāra śrī narasiṅhamūrtti, para dvija samasaṅkadhara, inaṅsyə:n pasə:k pagə:h, , sū 1, mā 4, sovaṅ, salimput, yuga, sovaṅ, para mpuṅku samasaṅkadhara, inaṅsyə:n pasə:k pagə:h, sū 1, mā 4, sovaṅ, salimput, yuga, sovaṅ, muvah rakryān apatih, mapañjy āṅragani, inaṅsyə:n pasə:k pagə:h, sū 1, mā 4, vḍihan, yuga, rakryān dmuṅ, mapañji vipakṣa, inaṅsyə:n pasə:k pagə:h, sū 1, mā 4, vḍihan, yuga, rakryan kanuruhan, mapañjy ānurida, inaṅsyə:n pasə:k pagə:h, sū 1, mā 4, vḍihan , yuga, tan kavuntat saṅ pamgə:t i tirvan, mapañji parama, inaṅsyə:n pasə:k pagə:h, sū 1, mā 4, salimput, yuga, saṅ pamgə:t iṅ kaṇḍamuhi, mapañji nirdeśa, inaṅsyə:n pasə:k pagə:h, sū 1, mā 4, salimput, yuga, saṅ pamgə:t iṅ maṅhuri, mapañji salah smu, inaṅsyə:n pasə:k pagə:h, sū 1, mā 4, salimput yuga, saṅ pamgə̄t iṅ laṅka, sinuṅan pasə:k pagə:h, sū 1, mā 4, vḍihan, sahle, samaṅkana matuṅgaltuṅgal ri narama taṇḍa rakryān riṅ pakirakirān makabaihan, inaṅsyə:n pasə:k pagə:h, muvah ika grāma pinakasakṣī sinuṅan pasə:k pagə:h, buyut i kijaṅan sinuṅan pirak, mā 1, vḍihan, 1, buyut riṅ blut, sinuṅan pirak, mā 1, vḍihan, 1, buyut i soso, sinuṅan pirak, mā 1, vḍihan , 1, buyut i talaga, sinuṅan pirak, mā 1, vḍihan, 1, buyut i pabāṅan sinuṅan pirak, mā 1, vḍihan, 1, buyut i maṅnə:b sinuṅan pirak, mā 1, vḍihan, 1, buyut i roṇḍon sinuṅan pirak, mā 1, vḍihan, 1, buyut i kali sinuṅan sinuṅan pirak, mā 1, vḍihan, 1, buyut i gubar sinuṅan pirak, mā 1, vḍihan, 1, buyut iṅ andoh sinuṅan pirak, mā 1, vḍihan, 1, juru ri lala ki lumbaṅ sinuṅan pirak, ku 2, vḍihan, 1, juru ri kalimunan jiantur palu sinuṅan pirak, ku 2, vḍihan, 1, juru ri galugur kbo rambiṅan, sinuṅan pirak, ku 2, vḍihan, 1, juru ri kavaren kbo sajareṅ, sinuṅan pirak, ku 2, vḍihan, 1, juru ri hijo, ki ṭə:ləṅ, sinuṅan pirak, ku 2 , vḍihan, 1, juru ri suka lagu kbo ḍuṅkul sinuṅan pirak, ku 2, vḍihan, 1,lvirniṅ juru riṅ vargga haji, juru ri mə:mə:li kbo ḍalaṅ sinuṅan pirak, ku 2, vḍihan, 1, juru riṅ rəcah ləmbu hijo, sinuṅan pirak, ku 2, vḍihan, 1, juru riṅ ahoṅ kbo bara, sinuṅan pirak, ku 2, vḍihan, 1, juru papare, gagak baruṅ, sinuṅan pirak, ku 2, vḍihan, 1, juru ri sumbul, sinuṅan pirak, ku 2, vḍihan, 1, lvirniṅ sāmya haji, buyut iṅ pamaṅgihan kbvo milət, sinuṅan pirak, ku 2, vḍihan, 1, buyut i ḍiṅḍiṅ, raṅgah bāmā, sinuṅan pirak, ku 2, vḍihan, 1, buyut i talaga ḍalaṅ sara, sinuṅan pirak, ku 2, vḍihan, 1, buyut i pahaṅ, sinuṅan pirak, ku 2, vḍihan, 1, buyut i həmbal, gagak sasaren, sinuṅan pirak, ku 2, vḍihan, 1, buyut i və:ñcaran, gagak jinə:mur, sinuṅan pirak, ku 2, vḍihan, 1, kapvekaṅ sinuṅan pasə:k pagə:h, ku 2, sovaṅ, vḍihan, 1, sovaṅ, lvirniṅ juru jasun vuṅkal, juru sāmya kapuluṅan, jantur məṅə:ṅ, sinuṅan pirak, ku 2, vḍihan, 1, buyut i paḍameyan, gagak moleṅ , sinuṅan pirak, ku 2, vḍihan, 1, buyut i tuḍan, gajah lalatu, sinuṅan pirak, ku 2, vḍihan , 1, buyut i paṇḍakan, kalāṅavur, sinuṅan pirak, ku 2, vḍihan, 1, buyut i bataṅ, kalāṅavur, sinuṅan pirak, ku 2, vḍihan, 1, buyut i tulaṅan, ləmbu kakas, sinuṅan pirak, ku 2, vḍihan, 1, buyut i vvatann mās, sinuṅan pirak, ku 2, vḍihan, 1, kapvekaṅ sinuṅan pasə:k pagə:h ku 2, sovaṅ, vḍihan, 1, sovaṅ, lvirniṅ tani juru i ləmbah, karabit, samgə:t juru same, ləpaṅ u si, sinuṅan pirak, ku 2, vḍihan, 1, buyut i timə:s buyut cara, ki vajvaṅ, sinuṅan pirak, ku 2, vḍihan, 1, buyut i paguyaṅan, kulāṅus, sinuṅan pirak, ku 2, vḍihan, 1, buyut i pakis, kbo hañjahañja, sinuṅan pirak, ku 2, vḍihan, 1, buyut i bras, kbo jantur, sinuṅan pirak, ku 2, vḍihan, 1, buyut i sirikan, raṅgah mugə:r, sinuṅan pirak, ku 2, vḍihan, 1, buyut i juṅalaṅ, ləmbu kaduṅus, sinuṅan pirak, ku 2, vḍihan, 1, buyut i ptuṅ, raṅgah amvar, sinuṅan pirak, ku 2, vḍihan, 1, lvirniṅ tani juru paṅkah, juru kidul buyut i gə:ṇḍoṅ, raṅgah vadva, sinuṅan pirak, ku 2, vḍihan, 1, juru ma dhya, buyut i vadehati, ki mara, sinuṅan pirak, ku 2, vḍihan, 1, juru lor buyut i vuruṅkud, buyut kbo ragen, sinuṅan pirak, ku 2, vḍihan, 1, kapvaṅ sinuṅan pasə:k pagə:h, ku 2, sovaṅ, vḍihan, 1, sovaṅ, ri huvusniṅ adum pasə:k pagə:h, tiniṅkah sajisaji samgə:t paṅuraṅ, makudur, iṅ sorniṅ turumbukan, ri tṅahniṅ kalaṅan, saha vidhividhānaniṅ anusuk dharmmasĭma riṅ lagi, mamujā ta saṅ viku ri vidikvidik, ri amujā, maṅṇḍiri ta samgə:t ryy ayə:m tyə:s,marasuk kalambi haji, tlas , , ri sorniṅ turumbukan, mandə:lan pāda, inarəpakə̄n deniṅ piṅhey akurug ānak thani rāmarāma sakaviṅkiṅ riṅ siriṅ samadāya, pinakasăkṣĭ ri kasusukan saṅ hyaṅ dharmma riṅ śrī rāmeśvarapura, lumkas ta saṅ makurug kabeh maṅuyutuyut, mantə:k guluni hayaṅ, mamantiṅakə:n hantiga, linaṇḍə:sakə:n, ri saṅ hyaṅ vatu susuk, mamaṅmaṅ manapathe, aum̐ indah ta kita kamu hyam̐ haricandana agastya mahar̥ṣi, pūrvva dakṣiṇa, paścima, uttaramadhyamordhvādhah, ravi śaśī kṣity āpas tejo kāśa dharmmāhorātra sandhyātraya, piśāca, pretāsura garuḍa gandharvva yama baruṇa kuvera vāśava, putra devatā, kuśika gargga metri kuruṣya pātañjala, nandĭśvara mahākāla, ṣadvināya, nāgarāja durggadevī, caturaśraya, ananta hyaṅ kālamr̥tyu, bhŭtagaṇa, sahananta rumākṣā sakalabhūmimaṇḍala, kita sakalasăkṣī vruh riṅ ahala lavan ahayu, kita tumonaṅ adoh aparək riṅ rahineṅ kuləm, kita manarira, umasuki sarvvabhūta, at rəṅyə:kə:n tekiṅ śapatha samaya, pamaṅmaṅ mami ri kita kamu hyaṅ kabeh, ikaṅ śapatha sāmaya sumpah sinrahakə:n iṅ hulun iri kita, yăvat ikaṅ vvaṅ kabeh agə:ṅ aḍmit salviranya, yadyan caturaśrama , brāhmacāri gr̥hastha, bhikṣuka, athaca, caturvarṇa, kṣatriya, veśya, śūdra, mvaṅ pinhey akurug avajuh anak thāni, makādi saṅ prabhumantryānăgata, yăvat umulahulah i saṅ hyaṅ dharmma riṅ śrī rameśvarapura, mne hlə:m tka ri dlāhani dlāha, amibikamubakāmuṅkilmuṅkilā ri saṅ hyaṅ dharmma ri śrī rameśvarapura, ṅuniveh, yan paṅdavuta ri saṅ hyaṅ , aṅalihakna ri tan sayogya uṅgvananira, tasmāt kabyə:t karmmāknanya, parikalanə:nta ya vehə:n saṅsāra, tan vuruṅa patyananta kamu hyaṅ, dāyānta pamigraha, yan aparaparān humalintaṅ ri tgal, sahutə:n deni hulā mandi, riṅ alas dmakə:n deni vyāghra, hana , sarikə:n deniṅ banaspati, mogha kneṅ vilantih, riṅ vai sahuttə:n deniṅ vuhaya , mumul tuvira timiṅgila mahāgila, yan riṅ havanevə:h sumə:ṅka kapaguta i luñcipiṅ paras, tumurun kaduhuṅa kajuṅkə:la pə̄pə̄satikə:l rəmpa, riṅ ratā kasopa vulaṅuna , riṅ hudan sambərrən deniṅ glap, yan paṅher iṅ umah, katibāna bajrāgni tan pavarṣa, limutə:n gsə:ṅana deni saṅ hyaṅ agnī, vehə:n basmĭbhūta saha dravyanya tan panoliha ri vuntat, taruṅ riṅ paṅadə:gan , tampyal ri kiva, uvahi ri tṅə:nan, tutuh uṇḍuhanya, blah kapālanya, ḍaḍat i və:tə:ṅnya tke ḍaḍanya, və:tvakə:n daləmanya, inum rāhnya, atə:hə:r pə:pə:dakə:n bvaṅakə:n vkas i prāṇāntika, bvaṅakə:n ri mahārorava, astu astu, {punctuation-sign} ǁ {punctuation-sign}, yăvat pratiṣṭate bhūmo, mahāmeru suparvvatah, tăvat kilviṣabhūktih syāt, rājānugrahalaṅghyanāt, {punctuation-sign}, yo rājānugrahaṅ hatvā, mohād mŭrko na-
