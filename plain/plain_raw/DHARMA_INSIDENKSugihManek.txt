Sugih Manek (915-09-13)
Ed. by Tyassanti Kusumo Dewanti and Arlo Griffiths
---

ǁ 0 ǁ avighnam astu ǁ i. āryā śivam astu sarvva-jagatah para-hita-niratāh bhavantu (a2) bhūta-gaṇāh doṣāh prayāntu nāśaṅ* sarvvatra sukhī bhavatu lokah ǁ 0 ǁ svasti śaka-varṣātīta 837 asuji-māsa, tithi dvitīya śukla-pakṣa, ma, po, bu, vāra ăgniya-deśa, citrā-nakṣatra, vedhr̥ti-yoga, tvaṣṭā-devatā, irikā divaśani anugraha śrī ma- hārāja śrī dakṣottama-bāhubajra-pratipakṣa-kṣaya, i rakai kanuruhan dyah mumpuṅ sumusuk i- kanaṅ vanva i limus vatək kanuruhan gavai mā 1 mvaṅ anaknya i tampuran paṅguhan tapak su 18 mā 8 , iṅ satahun-satahun, sīmāniṅ dharmma rakryān prāsāda kabikvan i sugih manek, paknānya pacaru- a i bhaṭāra pratidina, mvaṅ taḍaha saṅ karmmanya, sakvaihnira umyāpāra kapūjān bhaṭāra, maṅasəaka- n […] rakryān i sugih manek mvaṅ ikaṅ i limus, tan katamāna de saṅ mānak katrīṇi, paṅkur, tavān, tirip, tiruan, maṅhuri, mvaṅ sovāra saṅ maṅilala drabya haji, kriṅ, paṅuraṅ, paḍam apvī, manimpiki, halu varak, pamaṇikan, maṇiga, lva, malandaṅ, pakalaṅkaṅ, tapa haji, er haji, maṅrumve juru guśali, juru dagaṅ, juru nambi, juru huñjamān, juru kutak, juru jalir‚ juru juḍi‚ uṇḍahagi, limus galuh, paṅaruhan, vatu tajaṅ*, taji, paṇḍai, mapayuṅan, kḍi, valyan, paranakan, vidu maṅiduṅ, juru paḍahi, sinaguha, taṅkil, salvit, varahan, sambal, sumbul, vatak ri jro, siṅgah pamr̥ṣi, hulun haji, ma- haliman, ləbə-ləb, ityaivamādi saprakāraniṅ maṅilala dr̥bya haji, miśra parāmiśra kabaih ta- n tamā irikaiṅ kabikvan i sugih manek mvaṅ ikaṅ i limus, samaṅkana sukhaduhkhanya, mayaṅ tan tka riṅ vvah, ḍaṇḍa-kuḍaṇḍa, bhaṇḍihalādi, salvirniṅ vipati, mati katibā, māti kalbu, inalapni glap, valū rumambatt iṅ natar, rah kasavur, vaṅkai kābunan, ityaivamādi, tumama i bhaṭāra atah ikana kabaih, samaṅkana ikanaṅ masambya- vahāra hana irikiṅ kuśala rakryān hiṅhiṅana kvaihanya, paṇḍai mās, paṇḍe vsi, paṇḍai tambaga, paṇḍai gaṅsa, tluṅ u- bubvan iṅ sasīma, macadar tluṅ pacadaran, maṅarah tluṅ lumpaṅ, maṅulaṅ tluṅ tuhān, kboanya prāṇa 20 iṅ satuhān sapi prāṇa 40, vḍus prāṇa 80, aṇḍah savantayan, maguluṅan tluṅ pasaṅ, ikanaṅ samaṅkana tan knā i parammasan, yāpvan dval pinikul kady aṅgāniṅ mabasana, masayaṅ, makacapuri, kapas, vuṅkuḍu, tambaga, gaṅsa, timah, vsi, vras, paḍat, lṅa, gu- la, bsar, lavai, kasumba, saprakāraniṅ dval pinikul kalima bantal iṅ satuhān, pikul-pikulananya tluṅ tuhān iṅ sasī- ma, ikanaṅ samaṅkana tan knā de saṅ maṅilala drabya haji, saparānanya sadeśanya, ndān makmitana ya tulis maṅkai lvi- ranya, yāpvan lvih kvaihnya saṅkā irīkā paṅhīṅhīṅ iriya knāna ikanaṅ sakalvihnya de saṅ maṅilala sodhāra haji tan adhikāna, kunaṅ ikanaṅ mañambul, maṅapus, mañavriṅ, mapahaṅan, maṅlākha, maṅubar, manahab manuk, mamisaṇḍuṅ, maṅa- nam, manarub, manūlaṅ vuṅkudu, maṅdyun, maṅluruṅ, maṅhapū ityaivamādi, kapva ya tribhāgān, sadūmān umarā i bhaṭāra, sadūmān i saṅ makmitan dharmma, sadūmān i saṅ maṅilala drabya haji, maṅkana ikanaṅ ăjñă haji paṅhīṅ irikanaṅ masambyavahāra hana ṅkāna, irikanaṅ gritanya, maṅasəakan rakryān pagə-pagəh i mahārāja śrī dakṣottama-bāhubajra-pratipakṣakṣaya mā su 1 mā […] vḍihan ragi yu 1 i rakryān bini haji parameśvarī mā su 1 mā 4 ken vlah 1 i rakryān momah-umah gurum baṅi pūttara mas mā 10 vḍihan ragi yu 1, rake hujuṅ dyah mrih mas mā 10 vḍihan ragi yu 1, rake tagaran dyah bagal mas mā 10 vḍihan ragi yu 1, saṅ juru makabaihan i kanuruhan juru kanăyakān […] […]riṅ maṅraṅkpi saṅ ra gagar, juru lampuran rakai siñjalan ataṇḍa pu aḍo, juru vadvā rare saṅ brat, juru- niṅ kalula saṅ ra baṇir, juru maṅrakət kālih saṅ tavi, saṅ labdha, amasaṅakan saṅ ra vava, kapva vinaih pasək-pa- sək mas mā 2 vḍihan ragi hlai 1 sovaṅ-sovaṅ, saṅ mapatih iṅ pakaraṇān makabaihan, patih pamgat saṅ ha- ju, maṅhambən saṅ hiraṇya, patih kavaṅyan, saṅ pārtha, pinakāsthavira i pakaraṇān saṅ parujar vuṅkal kiluṅ, juru banva saṅ kya, saṅ saṅgamaṅ, gusti saṅ rumput, maṇiga saṅ loka, panulisan saṅ prakăsita, apkan saṅ kbak, juru bvatoh saṅ candra kapva vinaih mā 1 vḍihan hlai 1 sovaṅ-sovaṅ, vahuta panbahan si vujil, vuṅkal raya si kucup pakambaṅan si laka, parujar patih si lampuran, si […]n, si […]r maṅhambən saṅ guruvrati, parujar kavaṅyan si rundhā, parujar patih si […], kapva vinaih mā 1 vḍihan hlai 1 sovaṅ, patih i hujuṅ saṅ jarā, maṅhambən saṅ balusyak patih mānak saṅ g।ta […] ka- pva vinaih pasək mā 1 vḍihan hlai 1 sovaṅ, patih i vaharu maṅharap babak ḍa pu bahija, maṅhambən saṅ bharata, patih mānak saṅ havaṅ, kapva vinaih pasək mā 1 vḍihan hlai 1 sovaṅ, rāma tpi siriṅ i kalaṅliṅun ḍa pu hyaṅ tambir, i bu- ◯reason="descender" kalaṅan saṅ dili, saṅ gnuk, i vuraṇḍuṅan saṅ vintaṅ, i tampuran saṅ paman, vinaih mā 1 vḍihan hlai 1 sovaṅ, rāma i limus vinkas saṅ hitam, rāma maratā si talaṇḍaṅ, kalaṅ pañjuruan i limus saṅ bandi, kulapati i limus saṅ balan vinaih mā 1 vḍihan hlai 1 sovaṅ-sovaṅ, nāhan kvaihnira tlas saṅsipta vinaih pagə-pagəh mvaṅ vḍihan mvaṅ vinaih manaḍaha i think this means ◯reason="descender" space for the pasangan ja above it. and perhaps the suku! […] kamvaṅ mvaṅ parabantən saha dhūpadīpākṣatādi, pinratiṣṭa ta saṅ hyaṅ təas tlas kr̥tasaṅskāra inuyut rumuhun śakta sira tanamman cihnānyan mapatih kasīmānikaiṅ i limus mvaṅ i tampuran sīmā punpunana bhaṭāra iṅ prāsāda i sugih manaik ku- śala rakryān kanuruhan dyah mumpuṅ, tinuṅgal ta ikanaṅ savah iṅ tampuran ikaṅ samaparṇnaha i saṅ karmmanya, pratyaika savah kā- cāryyan tapak mā 12 kapaṅajyanan tapak mā 4 kadevakarmmān tapak mā 4, kakulapatyan tapak su 1 anapu i […] tapak mā 6 anapu iṅ pañcuran tapak mā 8 ku 1।9 kavarigān tapak mā 4 atamān tapak mā 2 kasusurajyan tapa- <choice><unclear>…<।unclear><unclear>…<।unclear><।choice> k mā 7 variganya tapak mā 2 ku 2 mahāpiṇḍa tapak su 3 mā 14 ikanaṅ maparṇnah i saṅ karmmanya, śeṣa tapak su 3 mā 1।4 ya tika maparṇnaha devasva, cārva i bhaṭāra pratidina, mvaṅ āyabyaya sakaparipūrṇnākna bhaṭāra tambak <choice><unclear>…<।unclear><unclear>…<।unclear><।choice> umah duruṅ parubuṅan pasajyan prakāra, kunaṅ asiṅ umulah-ulah ikaiṅ sīma i limus mvaṅ i tampuran ṅuniveh i sugih manaik, i dlāhaniṅ dlāha jah tasmāt kabvat-karmmāknanya, śĭrṇna bhasmībhāvā ya, salvirniṅ sarvvopadrava tmu- nya, riṅ ihātra parātra, īndah ta kita bhaṭāra i śrī baprakeśvara brahmā viṣṇu mahādeva ravi śaśī kṣiti jala pavana hutāśana, yajamānākāśa kālamr̥tyu gaṇa bhūta sandhyādvaya ahorātri yama baruṇa kuvaira bāsava yakṣa rākṣasa piśāca rāma devatā, pretāsura garuḍa kinnara gandharvva vidyādhara devaputra nandīśvara mahākāla nāgarā- ja vināyaka lor kidul kulvan vetan, dik-vidik i sor i ruhur, sakvaih ta devata prasiddha maṅrakṣa ka- ḍatvan śrī mahārāja iṅ bhūmi matarām umasuk i śarīraniṅ vaṅ kabaih tan kavnaṅ tinahənan, yan hana vvaṅ a- nyāya umulah-ulaha ikaiṅ sīma i sugih manaik i limus i tampuran, ṅunivaih an lbura ya, patyanantā ya ka- muṅ hyaṅ deyan tat patīya, taruṅ riṅ adəgan tampyala i viriṅan uvahi i təṅənan kaḍavuh təhər tutuh tuṇḍunya paṅan dagiṅnya, ḍuḍuk hatinya sibittakan vtaṅnya duḍulakan pahuṅnya, vətvākan ḍalamanya patukanniṅ ulā biṣa paṅananniṅ moṅ pulirakna- niṅ devamanyuh yan pa- ra riṅ tgal alapanniṅ glap tan pahudan sumpalanniṅ rākṣasa, sisihanniṅ vvil si pamuṅvan […] kuśika gargga metri kuruṣya pātañjala suvuk lor kidul kulvan vetan i sor i ruhur sala- mbitakən i hyaṅ kabaih tibākan iṅ sāmudra ka- lammakan riṅ ḍavuhan alapan saṅ hyaṅ dalam air dudutanniṅ tuviran səṅha- panniṅ vuhaya, ya ta matya- na ikaṅ vaṅ anyāya upa- dravā ya iṅ devata ta- tan tmuaṅ sāma bhraṣṭā liputanniṅ phīṅra muliha iṅka narakā tibā riṅ mahā- rorava, klān de saṅ ya- mabala, palun de saṅ kiṅka- rā piṅpitu atayan bi- mbān pāpa ata ya saṅsā- ra sajĭvakāla, salvir niṅ duhkha paṅguhanya sa- rūpaniṅ lara hidəpan nya sakelikniṅ janma da- dyananya, mavūka tan təmua sāma‚ vkassa- kan havu kerir maṅkana tmahananika- ṅ vaṅ anyāya umulah-u- lah ikaiṅ sīma ṅuni- vaih an lbura ya ǁ ǁ oṅ namah śivāya ǁ
