Geneng II
Ed. by Arlo Griffiths and Marine Schoettel
---

ǁ ◯ ǁ ◯ svasti śri śakavarṣātīta◯ 1251◯ bhadravādamāsa◯ tithi◯ pratipāḍa kr̥ṣṇapakṣa, vā, va, ra, vāra◯ pahaṅ◯ uttarasthagrahacāra◯ revatīnakṣatra◯ pūṣadevatā◯ ◯yama◯maṇḍala◯ ḍruvayoga◯ śvetamuhūrtta◯ kuveraparbveśa◯ kolavakāraṇa◯ mīnarāśī◯ 

irika divasany ăjñā bhaṭāra sakāla-yava-dvīpa-kaumāri:◯ śrī vihatmŭrtty ananta-vikramottuṅgadevī, anaravata-vastra-kanaka-ratnāḍi-dāna-gāṅgā-syandana-samāna śri mahālakṣmy-avatarā, nr̥takara-gītă-kārāṇa-kāsśtama kānaka-ratna-vaṅsa-sakāla-kumārī-prativimbā◯ śrī tribhuvanottuṅgadevī jayaviṣṇuvarddhanī rājñābhiṣekā saṃjñā◯ piśita saṅjña pacāt, pinratiṣṭha ri tiktavilvanagara◯

makamaṅgalyājñā bhaṭāra kr̥tarājasapatnī◯ sāmakṣāt, arddhanārī:śvarī purā bhaṭāra kr̥tarājasa◯ mātāuktaka gatinira de bhaṭāra tribhuvanottuṅgadevī jayaviṣṇuvarddhani◯ boddha[pakṣa,] buddha-mārgga-rahaṣyopadeśāti-dākṣa, ajanmāti-vimāla-buddhi-sahita◯

tinaḍah de rakryān mahāmantrī katriṇi◯ rakryan hino nāmābhiśita, dyah janardvana, rakryan sirikan, nāmābihita, dyah mano, rakryan hālu, nāmābiita, dyah lohak◯ 

umiṅsor mare taṇḍa rakryan riṅ pakira-kiran makabhehan◯ rakryan mapatih◯ nāmābhihita, pu treves, sakala-ripu-nala-kāraṇa, rakryan dmuṅ◯ nāmābhihita◯ pu tanpa rovaṅ, rāja-śevātidakṣa, rakryān kanuruhan,nāmābiśita◯ pu ṇlen◯ samara-kāryyārambhāṅgibhukā, rakryan raṅga, nămăbihita, pu nejyota, raṇa-maddhyaberava-stuta, rakryan tuməṅguṅ, nămabi[śita pu] puguh, saat sabhivālanānipajanigraha-tadpara, makapramuka saṅ vr̥dvamantri dha(r)mmapravaktā mahagusubavanoge xx makataṅgvan b(u)ddhi-stiratarāmagəhakə[n] 

(6a)

(7a) rasa saṅ hyaṅ kuṭāra mānava, saṅ āryya patipati nāmapiśitā, x pu kapat, vr̥ddhasenāpat(i) nipalex[ni]ṅḍipā (7b)para, dipatisenom senapati [nā](7c)[ma]pihita, mapanji elām, saṅ sākṣāt pinakādipatini sanagara, hi nidhi xx sakala locita, tatvarahaṣyārtha xx (7d) x , xx cila-sādhu-parirakṣaka, saṅ āryya [ja-] 

ǁiku vruhane si para same sahuman pagər, para vadanā, buyut iṅ gəsaṅ, hasḍahan tani hi təruṅ, patih nadi, pacataṇḍa hi təruṅ, haryya visanā, makaṅuni haṅucap gave tani riṅ majapahit, haryya varani,

yen andikani ṅoṅ, dene bhūmine si darani, kaṅ iṅ śelamaṇḍi, sabhūmine si darani, kaṅ iṅ śelamaṇḍi, i rehane luputa riṅ palavaṅ tahil, sakalviraniṅ rājakaryya, titiban, titisarā, raravuhan, harik purih saprakara saki daləm, hadəg riṅgita, amitanā, i śakā, 1316, amuktiha hiṅ aśirah pitu, havaləra ta sabhūmine si dara ni, kadəg riṅgita, tan aloṅa, tan avuvuha, tan paṅladana bhūmine brayane, tan kaladanā, iku ta vūkatiṅ pagagaliharana hiṅ katanen,

satkani rājamūdra, kaṅ rājamūdra yen uvus kavacā, kagugona dene si darani, titi, ka, 8, i śakā, 1316, ǁhantukira parāmbəkəl tuvuh, tan ikut savahira darani, riṅ śelamaṇḍi, kajnəṅan denira {filler} para binuyut iṅ śelamaṇḍi, sira saṅ aryya śambu, buyut aṅarəp sira janana, sira buyut səṅguh, kaba yan sira kol, pañarikan sira sambarana, sira raṅga glar, hantukira para binuyut amalərakən buminira darani, isi savah jə̄ṅ, 1, ki, 1, jara, 1, hiriṅ 1, kə
