Charter of Watu Kura I
Ed. by Arlo Griffiths, Wayan Jarrah Sastrawan and Marine Schoettel
---

ǁ◯ǁ svasti śaka-varṣātīta, 824, śravaṇa-māsa, tithi, pañcadaśi śukla-pakṣa, pā, pa, aṅ, vāra, maḍaṅkuṅan, saptakāraṇa-viṣṭi, pūrvvăṣāḍhā-nakṣatra, śiva-yoga,

tatkāla mahārāja rake vatu kura{squigglevertical} dyah balituṅ, śrī ĭśvarakeśavotsavatuṅga, maveh panīma, mā, kā 1, i rāmanta i vatu kura, parṇnah dharmma paṅasthūlan ri sira, aṅkən pūrṇnamaniṅ bhadravāda, kabhaktyana de rāmanta i vatu kura,

kunəṅ ikaṅ savah, gagā, rəṇək, kəbuan, ya tikāmijilakna pirak, mā 1, iṅ sarahi, duvan babadan, mā 3, i mata panas, mā, sū 1, mā 4, payaman, mā, sū 1, mā 4, buhara suvul, mā 5, buhara uṇḍuh, mā 3, buhara tṅah, mā 5, buhara hoya, mā 5, buhara paṅanten, mā 2, bareṅ, mā 10, muaṅ paṅrāga skar, mā, ku 2, bras, ku 1, riṅ salavaṅ, muvah mā, ku 1, bras, ku 1, riṅ salavaṅ, kāryya panaman pūrṇnamaniṅ {squigglevertical} jyeṣṭa, muvah mā, ku 1, bras, ku 1, riṅ salavaṅ, pūrṇnamaniṅ cetra,

muaṅ ikaṅ ravi galuh i babadan, maveh timba-timban, ḍulaṅan, akṣeṇya i bhaṭāra dharmma, muaṅ buka-kuṇḍur, pakna pamūjā rāmanta i bhaṭāra dharmma, śeṣanya, maraha i saṅ karmmanya, mamūjā, upakalpa, devakarmma, anapū, devadāsa, pasiṅhir, sahana saṅ karmma kummit bhaṭāra makadr̥vya ya,

muaṅ gavay bhūṣaṇa de rāmanta, bāhurākṣa, kirat-bāhu, buka-śrī, pakna ri bhaṭāra dharmma, muaṅ paṅguhaniṅ tahil, sū 3, mā 14, ku 2, mijil riṅ aśuji-māsa, muvah sū 3, mā 14, ku 2, mijil riṅ cetra,

rāma irikaṅ kāla, tumarima ikaṅ mās panīma, vinkas saṅ {squigglevertical} druma rāmani viddha, tuha kalaṅ saṅ jāti rāmani santa, gusti saṅ jātuka rāmani śruta, parujar si dhari si dūta, variga si teja, dāridra, rāmāna marata saṅ gariyan saṅ subhara saṅ vindava, nāhan kvehni rāmanta i vatu kura, tumarima ikanāṅ mās panīma saṅke haji, muaṅ milu sumusuk ikanāṅ dharmma, ika ta kabeh kapva byapāra i bhaṭāra dharmma i vatu kura,

ya tika tan katamana de saṅ maṅilala dr̥vya haji, mīśra para mīśra, vulu-vulu prakāra, kriṅ, paḍəm apuy, kula pamgət, vadihati, makudur, tavan, kula paṅkur, pagaran, kavur hyaṅ, taji, tapa haji, air haji, malandaṅ, lca, lab-lab, manimpiki, tuhālup, tuha dagaṅ, maṅguñjai, maṅrumbai, {squigglevertical} vatu tajəm, salvit, pakalaṅkaṅ, guñjan, tuṇḍan, salaran, piniṅlai, kataṅgaran, pamr̥ṣi, hulu{squigglevertical}n haji, paranakan, rāma jātaka, vihǎrasvǎmi, parmmasan, pamasaṅ, avuran, urutan, ḍampulan, sikpan, puluṅ paḍi, mapaḍahi, valyan, vidu maṅiduṅ, kecaka, tarimba, tapukan, mabika, vargga i daləm, paṇḍe mās, tāmra, kaṅsa, vsi, ḍaḍap, amaraṅgi, uṇḍahagi, atvih, amahat, amanantən, aṅu⌈ge, agiliṅan, aṅulaṅ, joroṅ, kuñjalan, tətəpan, ityevamādi, pāt ika lvirnya, muvah vnaṅ sama

[5 lost lines] [5 lost lines] babadan, mata panas, payaman, buhara suvul, buhara uṇḍuh, buhara tṅah, buhara hoya, buhara paṅanten, bareṅ, vatək antulan, i dharmma hajī vatu kura,

tumŭt krama saṅ haneṅ kon patih vahuta rāma ka{squigglevertical}bayan, muaṅ rāma tpi siriṅ kabeh, matuha manvām laki-laki vadvan kaniṣṭa-maddhyamottama, kapva ma{squigglevertical}naḍah tan hana kantuna rīṅ irusan kla-kla ambəl-ambəl, kasyan, lət-lət, bhaṇḍa kaṇḍi paliḍva parisukha {squigglevertical} saṅ amaṅan, tahulan vagalan haryyas kuluban suṇḍa rumbah ityevamādi, tan hana kakuraṅ, maṅkana taṅ haraṅ-haraṅ, ḍeṅ kakap, kaḍivas, taṅiri, hnus, huraṅ, biluṅluṅ prakāra, paripūrṇna ikā kabeh, muaṅ {squigglevertical} pāṇa siddhu mastava kiñca kilaṅ tvak paripūrṇna ikā kabeh, mataṅ yan tan parāryyan saṅ manaḍahakən tahapan, mataṅṅ yan vijah sira kabeh,

muaṅ men-men, si piatiṅhalan, mabañol, si pati bañcil, muaṅ si bari pacəh, atapukan, si giraṅ hyasən, matəkapakən sira kabeh, dinmakan kupaṅ, 2, sovaṅ-sovaṅ,

i tlasnira kabeh manaḍah, maṅḍiri saṅ makudur vadihati patih pramukha, kapua manəmbah i sārah-arah śrī mahārāja, muaṅ ra{squigglevertical}

[5 lost lines] [5 lost lines] tiṅkah samya hajī vatu kura, ǁ◯ǁ, iṅ śaka, 1270, ăṣāḍhā-māsa, tīthi, ekădaśi śukla-pakṣa, pā, va, ca, vāra, juluṅ, ǁ◯ǁ°°,
