Parung II
Ed. by Marine Schoettel
---

mani uṅsun, turuṅ uṅsun mijilakən ācāra lyan saṅke rika, maṅke ta punikaṅ karāman ri paruṅ matuṇḍuṅi uṅsun at:hər maṅrampas,

irika taṅ pakṣa kālih, pinametakən śāstradr̥ṣṭa, deśadr̥ṣṭa, guru kaka, udāharaṇa, ma{filler}kataṅgvan rasāgama ri saṅ hyaṅ kuṭāra-mānavādi, maṅanukāra pravr̥ttyācāra saṅ paṇḍita vyavahāra-vicchedaka ri puhun malama, at:hər taṇḍa rakryan motus irikaṅ karāman ri paruṅ masatyakna ri pakṣanya, tumaḍaha {filler} satya pāduka bhaṭāra ri paruṅ, makahetu, ri tan hananiṅ kumavruhi putusi pakṣanikaṅ vyavahāri kālih,

irika yan katon sori pakṣanikaṅ karāma n ri plaṅ, balavān pakṣanikaṅ karāman ri paruṅ, makahetu nirvighnatānya irikaṅ kāla tripakṣa, matanyan sinuṅan kmitana saṅ hyaṅ ājñā haji jaya soṅ, mratisubaddhakna pagəhi paṅrakṣa taṇḍa rakryan ri pakṣanikaṅ karāman ri paruṅ,

kunəṅ ri sḍəṅnyan hanaṅruddha muṅki-muṅkil, muṅvakna mne hləm
