Barahasrama (915-12-14)
Ed. by Tyassanti Kusumo Dewanti and Arlo Griffiths
---

blank svasti śaka-varṣātīta 837 poṣa-māsa, tithi pañcami śukla-pakṣa, ha, ka‚ vr̥‚ vāra‚ pūrbvabhadravāda-nakṣatra, ajapāda-devatā‚ varīyān-yoga, irikā divasani ājñā śrī mahārāja rakai hino‚ śrī dakṣottama-bāhubajra-prati- pakṣa-kṣaya śrī mahottuṅgavijaya tumurun i rakai mapatih i halu pu ketuvijaya, rake sirikan pu suparṇna, rakai vka pu hanumān‚ rakai bavaṅ pūttara, kumonnakan ikanaṅ vanua i poh galuh, muaṅ ri er kuviṅ‚ kapua vatak layaṅ […] paṅguhannikanaṅ vanua i poh galuh pirak kā 1 iṅ satahun-satahun, hop avur skar tahun pjah lek‚ arik-arik prakāra‚ paṅguhannikanaṅ vanua ri er kuviṅ pirak kā 1 iṅ sata- hun-satahun […] alasnya, tgalnya, luahnya‚ riṅ lbak riṅ hunur‚ sapinasukni lmahnikanaṅ vanua i poh galuh mvaṅ ri er kuviṅ, kasaṅsiptā tumamā ri bhaṭāra riṅ barāhāśrama iṅ sārayū i […] haji‚ muaṅ tan katamāna de saṅ mānak katrīṇi, paṅkur‚ tavān‚ tirip‚ kriṅ‚ paḍamm apuy‚ maniga‚ lva‚ malandaṅ‚ maṅhūri‚ makalaṅkaṅ‚ pamaṇikan‚ tapa ha- ji air haji maṅrumvai tuha gośāli tuha nambi tuhān hañjaman uṇḍahagi‚ manimpiki‚ paṇḍai mas, paṇḍai tambaga‚ paṇḍai vsi‚ kḍi‚ valyan‚ paraṇakan‚ vidu‚ maṅiduṅ‚ tuha paḍahi‚ sambal, sumvul, vatak i dalam‚ siṅgah pamr̥ṣi, hulun haji mahaliman ləbə-ləb ityaivamādi‚ tan tumamā rikanaṅ vanua ri poh galuh muaṅ ri er kuviṅ, samaṅkana saprakārani sukha-duhkhanya kabaih‚ mayaṅ tan mavuah‚ daṇḍa kuḍaṇḍa bhaṇḍihāla ityaiva- mādi […] vka tūn tamolaha ikana i pratītinya muhun və:ṅi‚ tan kna deni saprakāraniṅ sukha-duhkha yatan gavayakan ikanaṅ kukarmma, yāpuan gavayakan ikanaṅ sukarmma […]ti kambaṅ ḍulaṅ‚ tali ket, tan luptā ikana kabaih denikanaṅ vka tūn, i bhaṭārī, paknānikanaṅ vanua i poh galuh muaṅ ri er kuviṅ‚ dmaka punpunana […]ṅatərakna mareṅ galuh, magavaya raga vlū 6 raga pasagi 6 mesya kambaṅ tan alayu‚ muaṅ nīlotpalasari, pavuata i grī mahārāja pisan iṅ satahun- satahun […] bhaṭāra iṅ barāhāśrama, muaṅ mamava ron smat‚ sarbvaphalaphali, vras caturvvarṇna kukusan 1 iṅ savulu-savulu‚ piṇḍa kukusan 4 vavānya matə- hǝr […] sarbvaphalaphali bras caturvvarṇna vavānya inaṅsəan rakryān mapatih i halu pu ketuvijaya, rakryān sirikan pu suparṇna, rakryān vka pu hānumān rakryān bavaṅ pūttara […]vinehan pasak-pasak mas mā 8 vḍihan kalyāga yu 1 sovaṅ-sovaṅ‚ maṅhūri pūdara‚ halaran pu mañā, pular hyaṅ pu khaṭvāṅga, dalinan pu taṅgəlan, pa- […] yu 1 sovaṅ-sovaṅ‚ muaṅ sakvaih saṅ mamuat ujar‚ kaṇḍamuhi ḍapunta vidyānidhi, vatu varaṇi pu maṅhalaṅi, visāga pu vīryya, hujuṅ galuh pu kacat‚ […] saṅ mānak katrīṇi‚ i paṅkur dədəlan‚ i tavān tluk‚ i tirip likuan‚ vineh pasak-pasak mas mā 4 vḍihan raṅga yu 1 sovaṅ-sovaṅ‚ rakryān layaṅ pu […] ken kalyāga vlah 1 saṅ tuhān i layaṅ mas su 1 mā 4 kinabaihannira‚ vḍihan raṅga yu 1 sovaṅ-sovaṅ‚ vadihati pu ḍapit mas mā 4 vḍihan raṅga yu 1 […] matgal‚ tuhān i makudur saṅ vavaha, maṅraṅkappi pu gurun‚ kapua vineh mas mā 4 vḍihan raṅga yu 1 sovaṅ-sovaṅ, patih i layaṅ vuluṅ katak si hu- […] si caca‚ vahuta pasar aṇak si lucira‚ tətəbantin si kəvə kapua vineh mas mā 4 vḍihan raṅga yu 1 sovaṅ-sovaṅ, tuṅgū duruṅniṅ patih vuluṅ katak […] vahuta tətəbantən si giva‚ vineh mas mā 2 vḍihan raṅga yu 1 sovaṅ-sovaṅ, parujarniṅ patih vuluṅ katak si aja‚ parujarniṅ patih kayu vaṅi si tə:- […] piluṅgahniṅ vahuta pasar aṇak si śivā‚ i pagər sinurat, piluṅgahniṅ vahuta tətəbantən i rāṅu si basanta, i tutuṅ kris si pavana‚ vineh mas mā 1 vḍihan hlai 1 […] mapkan i tarijān si kini‚ vineh mas mā 2 vḍihan yu 1 sovaṅ-sovaṅ, piluṅgahniṅ vahuta i hino si mahendra, si jambah‚ si bhoga‚ vineh mas mā 1 so- vaṅ-sovaṅ […] rāma tpi siriṅ i kapuhunan si ajitā, i vatu varak si śreṣṭi‚ i bavu āra si basitā‚ i pahiṅer si maṅi‚ i parampuyan si butəṅ‚ i limo susu si surupuh, […], rāma i maṅulihi si dadhi, talahantan i layaṅ ḍapunta kesarī‚ rāma i layaṅ pu raṇyā‚ juru si baladeva‚ rāma i poh galuh kaki lukī‚ juru kaki lua‚ […]tuan‚ si ḍatar‚ si yoni‚ parujar si ruṇḍu‚ si alya‚ variga si dhana‚ si busut, rāma ri er kuviṅ kaki klo‚ juru kaki kataṅgaran‚ gusti kaki ridhī‚ tuha […]la, variga si tinuan si gala, vineh vḍihan yu 1 sovaṅ-sovaṅ, reṇanta prāṇa 6 vineh ken vlah 1 sovaṅ-sovaṅ, anuṅ kinon śrī mahārāja su- musuk […] sovaṅ-sovaṅ samgat tiruan saṅ vruan‚ saṅ mavaju haji lumaku manusuk sīma‚ i vadihati saṅ ra banər, pu guvindī, i makudur saṅ pataləəsan, pu nala‚ vineh ma- s mā […] sīma‚ matəhər ikanaṅ patih i layaṅ muaṅ vahuta‚ juru katrīṇi‚ tamblaṅ pañjaṅ, tuha tahil‚ paṅuraṅ, muaṅ soāranikanaṅ rāma tpi siriṅ kabaih matuha
