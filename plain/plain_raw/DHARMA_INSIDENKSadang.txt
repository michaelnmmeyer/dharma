Sadang
Ed. by Marine Schoettel
---

rājamăṅśa, bhaḍavaṅ, baniṅ, karuṅ pulih, karuṅ matiṅ gantuṅan, asu sər, vḍus guntiṅ, muvah mnanarabya ḍayaṅ aṅñjamaha kavulenakvakən, uṅśirəniṅ strī laraṅan, aṅluputaknāmuk, uṅśirəniṅ maliṅ tləs,

kunəṅ ikaṅ asambyāvahāra dravya samasānak i saḍaṅ, hiniṅanan kveh kḍiknya, roṅ pikul sasuhun ri sasambyāvahāra, akacapuri, acaraki, pamada-padan, ahiliran, 2, banava, 1, saha tuṇḍan, abaśanā, atitih, amutər, apaṇḍe vsi, apaṇḍe mās, apaṇḍe ḍaḍap, apaṇḍe siṅya-siṅyan, apaṇḍe kavat, apaṇḍe gaṅśa, apaṇḍe tamra, apaṇḍe pəṭak, apaṇḍe daṅ, paḍa roṅ gusalī sovaṅ, yan paṅulaṅ kbo, 20, kbonya, yan paṅulaṅ sapi, 40, sapinya, yan paṅulaṅ celeṅ savurugan celeṅanya, yan paṅulaṅ vḍus, 80, vḍusanya, yan paṅulaṅ itik, savanteyan itikanya, kunə:ṅ yan ləvih paṅiṅan iriya, knana dravya haji de saṅ makətranya, 

sampun tlas labdha pagə:h paṅadəg saṅ hyaṅ rājapraśasti, maṅhaturakən ta rakryān aṅreh, nāma puṣpadevaka kili vidyā, mapasəṅgahan sira pāduka rājavaṅśa, mvaṅ rakryān aileṅ, makasi-kasir goleṅ pahat, mapañji makaharṣa, mapasəṅgahan narāryya vaṅśarāja, pirak, kā 1, sū 5, pamujā i pāduka śrĭ mahārāja, muvah rakryān apatih, rakryān dmuṅ, rakryān kañuruhan, pada inaṅsyə:n pasək pagə̄h pirak, su 4, sovaṅ, tan kavuntat saṅ nayapati, saṅ prăṇarāja, saṅ śatyaguṇa, saṅ apañji niratmāka, paḍa ianaṅsyə:n pasək pagə:h, pirak, sū 1, mā 4, sovaṅ, muvah saṅ pamgət i tirvan, saṅ pamgət iṅ jamba, saṅ pamgət i raṇu kabayan, saṅ pamgət iṅ pamvatan, saṅ pamgət iṅ kaṇḍamuhi, pu padələgan, paḍa inaṅsyə:n pirak mā 10,
