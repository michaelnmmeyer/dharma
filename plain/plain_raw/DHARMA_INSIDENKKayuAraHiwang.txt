Kayu Ara Hiwang (823 Śaka)
Ed. by Wayan Jarrah Sastrawan and Arlo Griffiths
---

ǁ svasti śaka-varṣātīta 823 asuji-māsa pañcamī kr̥ṣṇa-pakṣa, vurukuṅ pahiṅ soma-vāra aṅgāra-stha mārgaśĭra-ṇakṣatra, śiva-yoga,

tatkāla rake vanua poh dyah mala vka saṅ ratu bajra anak vanua i parivutan sumusuk ikanaṅ vanua i kayu āra hivaṅ, vatak vatu tihaṅ paṅguhan kaṭiknya tataganya, pala gagānya, ityevammādi sapinasuknikanaṅ vanua i kayu ara hivaṅ sinusuk rake vanua poh, sīmani parhyaṅan iṅ parivutan muaṅ gumavaya ikanaṅ uat i parivutan sakahalānya pahayūn‚ tan deyan pagalə sakaləh, nāhan vuaṅ [*] hajya rikanaṅ anak vanua i kayu ara hivaṅ mataṅyan sinīma de rake vanua poh dyah mala, anuṅ panusukan rake vanua poh rikanaṅ banua ri kayu ara hivaṅ, 

rakryan i vatu tihaṅ pu saṅgrāmadhurandhara, anak vanua i gulak vatak mamali deśa inaṅsəan vḍihan gañjar haji pātra sisi yu 1 pirak kāti 1 siṅsiṅ* prasāda voh 1 brat su 1 rakryan patimpuh pu ramya anak banua i paraṅgaṅ vatak paraṅgaṅ inasəan ken gañjar haji pātra sisi blah 1 pirak ka 1 mā 2 siṅsiṅ* prāsāda voh 1 brat mā 8 samagat vadihati pu ḍaṅpit anak banva i paḍamuan vatak vadihati vḍihan raṅga yu 1 mas su 1 mā 4 siṅsiṅ* prāsāda voh 1 brat ma 6 tuhān iṅ makudur saṅ vaṅun sugih pu maṇikṣa anak banva mantyasih vatak makudur vḍihan raṅga yu 1 mas mā 1 siṅsiṅ prāsāda voh 1 brat mā 6 maṅraṅkappi tuhān sapāsampañjaṅ pu dharmmi anak banva i mḍaṅ vatak makudur vḍihan raṅga yu 1 mas mā 1 siṅsiṅ prāsāda voh 1 brat mā 6 saṅ makalambi manusuk saṅ tulumpuk pu naru anak banua i pupur vatak vadihati vḍihan raṅga yu 1 mas mā 12 hop paṅaṅkat panuṅsuṅ saṅ makudur saṅ ḍaluk pu taṅak ramani lacīra kaki muḍiṅ anak vanva i taji vatak taji vḍihan raṅga yu 1 mas mā 12 hop paṅaṅkat panuṅsuṅ tuhānni kanayakānya i vatu tihaṅ rake vaskar tāl pu sudraka anak vanva iṅ kasugihan vatak ugihan vḍihan raṅga yu 1 mas mā 6 maṅramaṅraṅkappi tuhānni kanayakān rake pakamviṅan pu paṇḍava anak vanva i lamvar vatak varu ranu‚ vḍihan raṅga yu 1 mas mā 6 tuhānni lampuran rake vava hyaṅ lampuran pu manu anak vanva i paṅgamulan vatak manuṅkuli vḍihan raṅga yu 1 mas mā 6 parujar saṅ alas galuh pu vĭryya anak vanva i kalaṅkyaṅ vatak pagar vsi vḍihan raṅga yu 1 mas mā 4 mataṇḍa saṅ ḍa sagar putuan anak vanva i śru ayun vatak hino vḍihan raṅga yu 1 mas mā 6 tuhanni ddhāraśa rakai simvat hayu parvvata anak vanva i sumu milak vatak vka vḍihan raṅga yu 1 mas mā 4 tuhanni dva ḍmit papa larasan pu deva anak vanva i poha vatak vka vḍihan raṅga yu 1 mas mā 6 tuhanni mataṇḍākan samgat gunuṅ tanayan pu basu anak vanva i koluṅan vatak vka vḍihan raṅga yu 1 mas mā 6 ǁ◯ǁ
