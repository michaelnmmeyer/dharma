Manah i Manuk Charter (1350–1356 CE)
Ed. by Marine Schoettel and Arlo Griffiths
---

ṣeka, dyah hayām vuruk, iniriṅ deny ājñā pāduka śrī tribhuvanottuṅgarājadevī jayaviṣṇuvarddhanĭ, sakala-rāja-maṅgala-bhavatī-pratimă, lalita-manohara-jñāna-pratāpa-śobhita, sārddhanārĭ{filler}śvara muaṅ pāduka bhaṭāra śrī kr̥tavarddhana, aśeṣa-rāja-praṇipăta-maṇḍitā, sacchaya muaṅ ājñă pāduka śrī vijayadevī, mahārāja-rāja-śekharādhiṣṭhitānindita-vīryyălaṅkărā, sakala-guṇa-pravāla-buddhi-sahitā, sārddhanārīśvara muaṅ pāduka bhaṭāra śrī vijayarājasa, saṅgrăma-vīryyălaṅkr̥ta,

tinaḍah de rakryan mahāmantrī katrīṇi, rakryan mahāmantrĭ i hino, dyah īśvara, rakryan mahāmantrĭ {filler} sirikan, dyah ipo, rakryan mahāmantrī i halu, dyah kañciṅ,

umiṅsor i taṇḍa rakryan riṅ pakira-kiran makabehan, saṅ ā,ryya senăpati pu tanu, saṅ āryyātmarāja pu taṇḍiṅ, rakryan dmuṅ pu gaṣṭi, rakryan kanuruhan pu turut, rakryan raṅga pu lurukan, rakryan tuməṅguṅ pu nāla, sādhu-gopika-durjjana-vi{filler}nigraha-tatpara, mavastha patih ri pajaṅ, samahiriṅ muaṅ rake juru paṅalasan pu pṭul, naya-vinaya-dhara, makapramukha saṅ mantrīṅgitajña prajālaṅkăra, rake mapatih pu mada, sakala-nīti-vr̥ha{filler}spati-saṅgrāmikā, prāṇarakṣaka śrī mahārāja praṇālāmratisubaddhakən paṅḍiri śrī mahārājāṅkən īśvaraprativimba, gumavayakən hitakarmmaniṅ yavadvīpa-maṇḍala, muaṅ viśīrṇnaniṅ prăṅmukhe pāduka śrī mahārāja, dharmmădhyakṣa riṅ kaśevan, saṅ āryya rājaparākrama, ḍaṅ ācā{filler}ryya dharmmarāja, dharmmădhyakṣa riṅ kasogatan, saṅ āryyădhirāja, ḍaṅ ācāryya kanakamuni, ⌈boddha-śāstra-vyākaraṇa-parisamāpta,

tlas karuhun saṅ dharmmapravaktă vyavahāra-vicchedaka, saṅ pamgə{filler}t i tiruan, saṅ āryyavaṅśādhīrāja, ḍaṅ ācāryya śivanātha, bhairavapakṣa nyăya-vyăkaraṇa-śāstra-parisamāpta, samgət i kaṇḍamuhi, ḍaṅ ācāryya marmmanātha, mapañjy āṅśuman, sorapakṣa nyāya-vyăkaraṇa-śāstra-parisamāpta, samgət i maṅhuri, ḍaṅ ācāryya smaranātha, bhairavapakṣa nyāya-vyăkaraṇa-śāstra-parisamāpta, samgət i jāmba, ḍaṅ ācāryya jayasmara, sorapakṣa sāṅkhya-śāstra-parisamāpta, samgət i pamuatan ḍaṅ ācāryyāgreśvara, bhairavapakṣa nyāya-vyăkaraṇa-śāstra-parisamāpta, samgət i kaṇḍaṅan rarai, ḍaṅ ācāryya munīndra, boddha-śāstra-parisamāpta,

maṅrasa-rasani saṅka ri gə:ṅniy adhimuktinikaṅ vyavahāri kālih, kumva pgat kavivakṣanya de saṅ prăgvivāka matguh ri kapakṣadharmman ri daləm nāgara, marmmanikaṅ vyavahări kālih sacchaya mampak-āmpak humatur i taṇḍa rakryan riṅ pakira-kiran makabehan, mintonakən pakṣanya sovaṅ-sovaṅ,

kunəṅ suṅan vara-varah aki-santăna, mapañji śaraṇa, muaṅ sarovaṅnya, ki karṇna, mapañji manākara, ajaran reka, ki siran, ki jumput{filler} uṅsun madr̥vya lmah punaṅ manah i manuk, kayoniṅ savah, aḍavuṅ, lirih, 1, i berəm, lirih, 1, i pa⌈jnon kidul iṅ umah, lirih, 2, pajnon kubvan, kuñci, 1, paṅeran, kubvan, kuñci, 1, tiga thăni, ka⌈yoniṅ savah vareṅ, lirih, 1, kayon, valuntas, lirih, 10, tiga thāni kubvan, kuñci, 1, dinanākəniṅ tuha-tuha mariṅ katyăgan pakaṇḍaṅan, lirih, 16, mariṅ maṇḍala riṅ kukub, lirih, 2, mariṅ jaṅgan iṅ paṅle, lirih, 1, kabhukti deniṅ amadr̥vyakən, lirih, 33, piṇḍa lirih, 67, punika ta sthiti bhukti saṅkeṅ tuha-tuha, bapa, kaki, buyut, pituṅ, aṅgas, muniṅ, kr̥pək, tan hanaṅ suvanda, apan anădi kabhuktyanipun, makavyakti kīrttini tuha-tuhaniṅ uṅsun bale i maṇḍala i kasḍahan, śakakăla, 919, vayuh anəṅah rakva aranipun, punika ta samănakāla lāvan savah, apituvin tan hana savahipun sama sānak i punaṅ sīma tiga, livat iṅ vatəs pakaṇḍaṅan, tan punika ḍavakta lmah i uṅsun tan patahil tan kajnəṅan tan pinakaparanati deniṅ deśa, makahetu anădi kābhuktyanipun, tan vruh ta uṅsun panaṅkanipun apan anădi, maṅke ta inakunipun pasaṇḍan pun sama sānak i sīma tiga, makādipun apañji anavuṅ harṣa, kunəṅ suṅan vara-varah sama sānak i sīma tiga, makādi saṅ apañjy anavuṅ harṣa, uṅsun madr̥vya punaṅ lmah savidak pituṅ lirih vicăraviṣaya, sinaṇḍakən i pituṅ i uṅsun iṅ pirak kali tṅah takər, duk punaṅ bhŭmi java tan pagagaman pisis, ika taṅ pakṣa kālih, pinametakən śăstradr̥ṣṭa, deśadr̥ṣṭa, udāharaṇa, guru kaka, makataṅgvan rasāgama ri saṅ hyaṅ kuṭāramānavādi, maṅanukāra pravr̥ttyăcāra saṅ pāṇḍita vyavahāravicchedaka riṅ puhun malama,

at:hər taṇḍa rakryan motus ataña-taña irikaṅ piṅgir siriṅ udāsĭna, polihana nyăyā⌉nyăyanikaṅ pakṣa kālih, kunaṅ pājarnikaṅ piṅgir siriṅ, aṅruṅu yan sīma sasaṇḍan ndan avidita ta saṅkaniṅ u{filler}jar, irika ta yan katmu sor i pakṣa sama sānak i sīma tiga, makādi mapañjy anavuṅ harṣa, makahetu tan hananiṅ pramāṇa, yan pituṅ saṅ apañjy anavuṅ harṣa anaṇḍakən, muaṅ asambhavaniṅ vruha, makādiṅ anădi kabhuktyanipun,

mataṅnyan balavăn pakṣāki-santăna mapañji śaraṇa, muaṅ sarovaṅnya, hetunyan sinuṅ akmitana saṅ hyaṅ ājñā haji jaya soṅ, mratisubaddhakən pagəh i paṅrakṣa taṇḍa rakryan ri pakṣa saṅ apañji śaraṇa, ri vruha saṅ apañji śaraṇa prayatna ǁ ◯ ǁ ⁋
