Tirah
Ed. by Marine Schoettel
---

ǁ iku vruhane para mantrīṅ tirah, āryya soṅga, pabayəman, āryya carita, purut, patih lajər, vruhane yen iṅoṅ amagəhakən karaṅe patih tamba, karaṅ bogəm, 

peṅanane kidul, ḷbuh, peṅanane vetan, sadavata, anutug sāgara pisan, peṅanane kulon, babakane dmuṅ vana, anutug sāgara pisan, pasavahane sajuṅ, babakan sakikil, iku ta maḷra haja den siddhigave, 

hana ta kavulani ṅoṅ sakiṅ gr̥sik, variga luh ahutaṅ sakṭi roṅ lakṣa gnəp, sabisane hasikəp rovaṅ variga luh, luputa ta paṅarah sakiṅ siddhayu, kapaṅarahan po hiya saki daḷm, galaṅan, kavolu, aṅhaturakna ta hiya hacan bobot sevu sarahi, atambak sesine tambake kahatureri ṅoṅ, 

hana tādagaṅ, aṅgogoṇḍok, amahat, luputa ta riṅ arik purih saprakāra, knaha ta hiya riṅ pamūja satəṅah, anuta sararataniṅ varggaṅ taman sabhūmī, 

tithi, ka 7, śirah, 8, ǁ andaka kakataṅ ǁ {symbol}
