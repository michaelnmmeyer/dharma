The Harinjing Charter
Ed. by Arlo Griffiths and Eko Bastiawan
---

front ǁ svasti śaka-varṣātīta 706 caitra-māsa tithi ekādaśī śukla-pakṣa vāra ha, va, ca, tatkāla bhagavanta dhārī i culaṅgi sumăkṣyakan sīmaniran mŭla ḍavuhan gavainira kali i hariñjiṅ hana ta ləmah ḍapūbhī saṅṅ apatih atuha kāmbah deni kali hinəlyan ləmah satampah de bhagavanta dhārī paməgət saṅ paṅgumulan parttaya saṅ kamalagyan anuṅ hinanākan rika kāla vahuta saṅ laḍihan pituṅtuṅ ḍaman vaca panigran ḍaman gundu parvuvus saṅṅ apatih ḍaman gundu vinəkas ḍaman gandhaṅ parvuvus ḍaman gaməl lavan ḍaman cali gusti ḍapu landap tuha ḍihulu ḍapu gundur avatan, kacur huler ḍapu kḍakan apkan ḍapu undun hulu kuvu ḍapu santan vuaṅṅ atuha saṅ vulavan lavan ḍapu patət tuha vərəh ḍaman glar variga ḍaman udaya citralaikha ḍapunta vaca nāhan sira nāma i paraḍah anuṅ hinanākan rikaṅ kāla ǁ nāma i bagu vinkas ḍapu tahani gusti ḍapu utu tuha ḍihulu ḍapu garbu vka vuaṅ matuha saṅ kasaṅer lāvaṇ ḍapu tivul avatas ḍaman vanyāga apəkan ḍaman buhuṅ hulair ḍaman sampanna parvuvus saṅ majalu vsi lavan ḍaman baṅun variga ḍapu taji tuha vərəh ḍaman daharanī tuha buru ḍaman kuñjaṅ tuhălas ḍaman vacaṇa lāvan ḍaman vikar tuha kalaṅ ḍaman vanua parvuvus ḍaman lampuyaṅ vada huma ḍaman vaca tuha paḍahi si śurita lāvan si kāryya kulapati i hariñjiṅ ḍapunta maṇḍi kulapati i lalatəṅ ḍapu aman kulapati i bubul ḍapunta kuruṅan tpi siriṅ anuṅ sākṣī ḍaman guntar i garaga ḍaman damən nāhan sira aligrāma săkṣinira săkṣyakan ikana sīmanira mūla ḍavuhan ǁ kuṇaṅ tinaḍah bhagavanta i ramanta gavai sakvah vvaṅ nīla śyamah varaṅan biru kavərəhan inuman amunuhatasamada avaknira sira kuṇaṅ yan gavai . i . sabya ... salviranira ǁ nihan ta vr̥ddhinira mu . an saṅ pamgat lasun deni ... bhagavanta ḍapu landap saṅ gānta tan manu[*]llan pu mudha ḍapu ru[*] ḍapu ḍali ḍapu hadyan ḍapu sūra ḍaman kuñjaṅ panigran saṅ taruk nihan ta ri tajam vina i saṅ garbha i saṅ paravisa i saṅ kavu i saṅ kara i saṅ [***]m i [***] i saṅ sala i saṅṅaṅ nāha kavr̥ddhini gave bhagavanta i culaṅgi ǁ o ǁ [**************] i bagu i kukap i vatu valu i turu maṅalap [*****************]ralan tpi siriṅnya vatək proper left raṅga aṅgəhan taṅkil sugih paṇḍamvan nāhan sakvehnikaṅ vanua kasamvahan deni gavai bhagavanta dhărī ǁ

back ǁ svasti śaka-varṣātīta 843 aśuji-māsa tithi pañcadaśī śukla-pakṣa vāra ha, u, bu, nakṣatra uttarabhadravāda, ahnibudhna-devatā, dhr̥va-yoga tatkāla ajñā śrī mahārāja rake layaṅ dyah tuloḍoṅ tinadah rakryăn mapatih i hino mahāmantrī śrī ketudhara manimantaprabhā prabhuśaktitrivikrama umiṅsor iṅ rakryăn mapatih halu vka sirikan kalu varak tiruan muaṅ pamgat bavaṅ tiruan halaran kumonnakan śāṣana saṅ devata lumāh i tvak kapagəhaknani vka bhagavanta dhārī saṅ magavai kali i hariñjiṅ ikanaṅ tan kolāhala deni patih vahuta rāma muaṅ tan katāmāna deniṅ saprakāraniṅ maṅilala dr̥bya haji kriṅ paḍamm apuy tapa haji air haji tuhān tuha dagaṅ tuhā huñjamman maṅhuri kutak mapayuṅṅan pakalaṅkaṅ pamaṇikan limus galuh paṅaruhan manimpiki malañjaṅ lca halu varak vuṅkal tajaṅ* paranakan kḍi valyan vidu maṅṅiduṅ siṅgah mamr̥si hulun haji vatak ri jro ityevammādi saprakārani maṅilala dr̥bya haji miśra paramiśra tan tamātah i sthānani vka bhagavanta dhārī i culaṅgi saṅ girigil muāṅ ikāṅ kabikuan mūla sadamā makaṅaran i vulahya iṅ varuk iṅ śambuṅ iṅ vila kevala pamasaṅnya mās su 1 maparah i śrī mahārāja mijil āṅkən cetra kaśrah i saṅ pamgat āsiṅ juru i khaḍiri ikaṅ ri vilaṅ mās 3 vinijillakannya byayani masa rinapi i vulahya mās 1 vinijillakannya ḍalānnira ggavaiyakan ikaṇaṅ dharmma kali i hariñjiṅ nāhan balāśramani maṅatag maṅkana piṅsornnikaṇaṅ ājñă haji kinonnakan hatguhakna tan kolahh-ulahha tka ri dlāhaniṅ dlāha kuṇaṅ yan hana patih vahuta rāma muaṅ maṅilala dr̥bya haji tan parabyapāra i sthānani vka bhagavanta dhārī ya saṅkānani pramādanya salvirnni laṅghana riṅ ăjñă haji lviranya nigrahān ya ri mās kā 1 su 2 matanya deyanikanaṅ tan hana maṅilala patih vahuta rama kabeh kayatnāknannya soninikeṅ surat praśasti śāṣana śrī maharāja ǁ o ǁ

muvah śaka 849 caitra-masa tithi pratipāda śukla văra, vā, u, bu, tatkalani vka bhagavanta dhārī mintonakan anugraha saṅ lumāh ri tvak tinaḍah rakai hino pu ketu makasambandha pakon saṅ pamgat momahh-umahha tan rake sumba saṅ pamgat āṅgəhhan saṅ parpāt sira ta kumonnakan ikaṅ prasasti umnahhakna ya vuṅkal kvehni vka bhagavanta dhārī ri culaṅgi saṅ givil saṅ trayī saṅ sḍak saṅ pulas ri vilaṅ saṅ banat saṅ durak riṅ sambuṅ saṅ ṅavrit saṅ uvir riṅ vulahya saṅ vaseh saṅ bayakā riṅ varuk saṅ vadhī saṅ kināṅ nāhan proper right kvehnira vka bhagavanta dhārī umnahhakannikaṅ prasaṣṭi riṅ vuṅkal kunaṅ ta kveh saṅ lumāh riṅ tvak āsiṅ umulahh-ulah ikaṅ anugraha saṅ hyaṅ sukram upadrava yan hanăsiṅ matuhha – –jñā i[***]trī katadah ǁ o ǁ
