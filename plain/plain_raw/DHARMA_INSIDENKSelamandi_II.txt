Śelamaṇḍi II
Ed. by Marine Schoettel
---

ǁ iku vruhane kaṅ voṅ haṅalap bumine si darani, ri śelamaṇḍi, kaṅ pabuyutan , yen andikaniṅoṅ, tan anani voṅ pati-pati haṅalapa sakiṅ babaneh, havaləra sabumine si darani kaṅ sima salavaṅ, tan paṅladana, tan kaladana, i rehe huvus katuri riṅoṅ, iku ta kaṅ aṅrakṣa sapiha, savine kadahuta tumuli satkaniṅ rājamūdra, havaləra kaṅ sabumine si darani kaṅ sima salavaṅ kadahuta savine, makadona hiya pekṣakna haṅalapa, i rehane kaḍəṇḍaha saki daləm, saḍəṇḍani paṅalap bumi daləm ḍəṇḍahane,

kaṅ rājamūdra yen uvus kavaca kagugona dene si darani pihagmane, 

titi, ka, 2, i śakā, 1317,

ǁ iku vruhane kaṅ apaṅarah putajenan, sakalviraniṅ voṅ apaṅarah putajenan, yen andikaniṅoṅ, deneka simane si darani kaṅ desa riṅ śelamaṇḍi,

i rehane luputa riṅ putajenan, sakalviraniṅ putajenan saki daləm, saki yavi, luput, luput iṅ ririmbagan, pabata, titisara, raravuhan, titiban, jajalukan, susuguhan, paṅisi kaṇḍi, luput iṅ sosorohan, garəm, hurug-urugan dalan bəbnəraniṅ caṅgu, sakalviraniṅ rājakaryya putajenan saki daləm, saki yavi luputa, luput iṅ arik-purih saprakara,

kaṅ rajamūdra yen uvus kavaca kagugona dene si darani pihagmane,titi, ka, 2, i śakā, 1318,
