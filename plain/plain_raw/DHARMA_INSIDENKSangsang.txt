Sangsang
Ed. by Arlo Griffiths
---

ǁ svasti śaka-varṣātīta 829 baiśākha-māsa tithi caturthi kr̥ṣṇa-pakṣa mavulu, vagai soma-vāra, uttarāṣādha-nakṣatra, śukla-yoga tatkāla anugraha śrī mahārāja rakai vatu kura dyah balituṅ śrī dharmmodaya-mahāsambhu tumurun i rakryān mapatih i hino pu dakṣottama-bāhu-bajra-pratipakṣa-kṣaya kumon samgat lamva pu layaṅ anak vanua i patapān tutuganniṅ taṇḍa sumusuka ikanaṅ vanua i saṅsaṅ vatak lamva, gavai ku 2 dravya-hajinya mas su 6 mas kavahutān su 2 avur hinavu-havu

samvandhānya kinon sumusuka ikanaṅ vanua vuara kuṭī i hujuṅ galuh vatak lamva ya ta pinulih samgat lamva pinahayunira *jinaryyakannira vihāra ya samvandhānyar inanūgrahān kinon sumusuka ikanāṅ vanua i saṅsaṅ sĭmā punpunnananikanaṅ vihāra gavainira,

kunaṅ parṇnahhanyan sīmā tan katamāna de saṅ mānak paṅkur tavān tirip, muaṅ soaraniṅ maṅilala drabya haji, kriṅ paḍam pamaṇikan, maṇiga lva malañjaṅ maṅhuri makalaṅkaṅ tapa haji air haji tuha gośali tuha dagaṅ tuhān namvi tuhān hañjaman uṇḍahagi manimpiki paṇḍai vṣi, valyan paranakan vidu maṅiduṅ tuha paḍahi varahan sambal sumvul vatak i dalam siṅgah pamr̥ṣi hulun haji ityaivamādi tan tumamā irikanaṅ vanua, parṇnahni parmmasanya tumamā i bhaṭāra i vihāra i hujuṅ galuh deyanya mavaih mannaṅahana iṅ parmasan, iṅ kataṇḍan, samaṅkana suka-duhkhanya, mayaṅ tan pavuah ḍaṇḍa-kuḍaṇḍa bhaṇḍihālādi tumamā i bhaṭāra atah ikana,

ājñă haji, kinonnakan ikanaṅ masamvyavahāra hanaṅ ṅkāna hīṅ-hīṅṅana kvaihhanya paṇḍai mas, paṇḍai vsi, tamvaga gaṅśa, tluṅ ububan, iṅ sasīma, macadar 4 maṅarah lumpaṅ 3 maṅulaṅ tluṅ tuhān iṅ sasīma, kboanya 20 iṅ satuhān, sapi 40 vḍus 80 aṇḍah vantayan 1 parahu abhaṭāra 1 masuṅhara 3 tan patuṇḍāna, maguluṅan tluṅ pasaṅ samaṅkana tan knāna i parmasan yāpuan pinikul dagaṅanya kady aṅgāniṅ mabasana masayaṅ makacapuri kapas vuṅkuḍu tāmbra gaṅsa sobuban i satuhān, garam paḍat lṅa gula, saprakāraniṅ dual pinikul kalima bantal i satuhān pikul-pikulananya, tluṅ tuhān iṅ sasīma ikanaṅ samaṅkana tan knāna de saṅ maṅilala drabya haji, yāpuan lvih kvaihnya saṅkā irikānaṅ paṅhīṅ-hīṅ iriya knāna ikana sakalvihnya de saṅ maṅilala sodhāra haji,

kunaṅ ikanaṅ mañamvul, mañavriṅ maṅapus, maṅlākha, uṇḍahagi, mamubut, maṅubar, manahab manuk mamisaṇḍuṅ, maṅanamm-anam, mamukat vuṅkuḍu manarub maṅdyūn maṅgula maṅhapū, ityaivamādi kapua ya tribhāgān sadūman umarā i bhaṭāra sadūman umarā i saṅ maṅilala drabya haji sadūman umarā i saṅ makmitan sīma, maṅkana ājñă haji paṅhiṅ-hiṅ irikāṅ masamvyavahāra hana ṅkāna

maṅasəakan samgat lamva pasamvah i śrī mahārāja vḍihan pilih magə:ṅ yu 1 vḍihan kalyāga yu 1 mas su 1 mā 4 rakryān mapatih i hin inaṅsəan vḍihan kalyāga yu 1 mas su 1 rakryān i halu pu vīravīkrama inaṅsəan vḍihan kalyāga yu 1 mas su 1 rakryān vka pu kutak inaṅsəan vḍihan kalyāga yu 1 mas su 1 rakryān sirikān pu vāriga inaṅsəan vḍihan kalyāga yu 1 mas su 1 samgat tiruan pu śivăstra inasəan vḍihan kalyāga yu 1 mas su 1 rakai pagar vsi pu yayak inaṅsəan vḍihan yu 1 mas mā 8 samgat mamrati pu uttara inaṅsəan vḍihan yu 1 mas mā 8 samgat vadihati pu ḍapit makudur pu sāmvrida paṅkur pu rañjan tavān pu pañjaluan kapua vineh pasak-pasak vḍihan yu 1 mas mā 8 sovaṅ-sovaṅ samgat juru i kadaṅayan samgat valimviṅan pu bhĭma inaṅsəan vḍihan kalyāga yu 1 mas mā 8 tuhān i vadihati saṅ vinuṅkuvan pu adhikăra vinaih vḍihan yu 1 mas mā 4 i makudur saṅ mira-mirah, vinaih vḍihan yu 1 mas mā 6 pataṅhne valimviṅan tanuvuk uaṅi kapua vinaih vḍihan yu 1 mas mă 3 vuhutaknam marvlaṅ vahuta [*] vḍinua hujuṅ masipādhan kapua vinaih vḍihan yu 1 mas mā 2 soaṅ-sovaṅ avaṅ dyah udis anak vanua i kilipan vinaih vḍihan yu
