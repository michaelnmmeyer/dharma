Timbanan Wungkal (913-02-11)
Ed. by Tyassanti Kusumo Dewanti and Arlo Griffiths
---

om̐ namo rudradurggebhyah svāhā ǁ svastha sarat śrī sañjaya-varṣātīta 196 phalguṇa-māsa tithi dvitī- ya śukla,-pakṣā paniruan, gaiva br̥haspati, vāra, uttarabhadravā- da-nakṣatra, āhirbuddhā-devatā‚ śobhana-yoga, irikā divasani ā- jñă śrī mahārāja, dakṣottama-bāhubajra-pratipakṣa-kṣaya śrī mahottu- ṅgavijaya, tumurun i rakryān mapatih i halu‚ sirikan, vka‚ muaṅ rakryān gu- run vaṅṅi, muaṅ i samgat tiruan, kumonakan ikanaṅ dharmma kabikuan i timba- nan vuṅkal pahatəguhan śāsananya, umuvaha svatantra, svatantra ṅaranya ta- n pinarabyāpāra, deni saprakāra saṅ maṅilala drabya haji kabeh paṅkur tavān tirip, maṅhuri, kriṅ, paḍəmm apuy, maṇiga‚ lva, malañjaṅ, makalaṅkaṅ, tapa haji, e- r haji‚ maṅrumve, tuha gusali‚ tuha dagaṅ‚ tuhān huñjamman, tuhān kutak, tu- han […], uṇḍahagi, kḍi, paranakan, tuha paḍahi‚ vidu maṅiduṅ, varahan sambal, sumbul, kirimit, pamr̥ṣi‚ hulun haji‚ piṅhai, vahuta, rāma, ityevammādi, nahan prakārani tan tumamā maminta drabya haji, rikanaṅ kabikuan i timbanan vu- ṅkal, kunaṅ parṇnahani sukha-duhkhanya, ḍaṇḍa-kuḍaṇḍa maṇḍihālādīkaṅ laḍaṅi, bubulan saṅmasambyavahāra i salvāni cchāyani tambak bhaṭārī i heṅ i jro i tpĭ makulīliṅan mon java paraṣi kammir mvaṅ siṅhala […] atah pramāṇā irikā kabaih yāpuann ikāṅ nambi mahya[…] timba- nnan vatu mahābhr̥tya atah parṇnahanya yan uṅguana ma[…] […]taka luiranya kunaṅ sukha-duhkhanya aṅśa-pratyaṅśādi[…] hanya bhaṭārĭ parānanya satṅah satuhān […]ka[…] vi- hāra bhaṭārī atah parānanī sukhaduhkhanya kabaih maṅkana anugraha śrī mahārā- ja i rakryān mapatih kataguhhakna saṅ karmmaṇya kabaih […] […] timbanan vatu […] […]
