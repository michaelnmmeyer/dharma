Kurungan (Randusari II)
Ed. by Arlo Griffiths
---

ǁ namaś śivāya ǁ svasti śaka-varṣātīta 807 jyaiṣṭa-māsa daśamĭ śukla◯ tuṅlai◯ vagai vr̥haspati◯ vāra◯ tatkāla ḍaṅ ācāryya munīndra◯ mamli savah karamān i parhyaṅan vatak vuru tuṅgal iṅ kuruṅan ṅarannikāṅ savah◯ sīmā saṅ hyaṅ padevāharān vəlyannya pirak kāṭi 1 pasak-pasak i rāmanta pirak dhāraṇa 3 hana ta paṅanak rāmanta ri hutaṅnira dhā 7 anuṅ milu pinakapasak-pasak muaṅ vivi 1 pada 1 pirak mā 4, piṇḍa pirak vyaya kāṭi 1, dhā 10 mā 4 parānnikā pirak panahur hutaṅniṅ vanva i parhyaṅan

anuṅ rāma rikāṅ kāla patih saṅ parhyaṅan saṅ gola◯ parujarniṅ patih saṅ java◯ vahuta pu geṣṭī◯ tan papituṅtuṅ◯ kalaṅ pu paṅgil gusti lor pu gayat◯ gusti tṅah pu vuruntuṅ gusti kidul pu sr̥ṣṭi◯ vinkas pu kalula◯ variga si dharinī◯ huler pu yogī◯ parujar pu rəṣi◯ marhyaṅ vetan pu guvindī◯ marhyaṅ lor pu bhīma◯ rāma maratā patih matuha pu vadvā◯ pu vir=yan pu ḍavak pu gaṭā pu nakha◯ pu kəkal pu maṇḍi pu sutā◯ pu vuruntuṅ◯ pu palvak pu dyan pu andalan pu sabval◯ pu bisir pu tman pu vray pu ḍaluṅ◯ punta kuḍu◯ punta keṣ◯ punta sraṅan◯ pu cuṅul◯ pu kes◯ pu vajil◯ pu saṅgan◯ pu kamala◯ pu sukha◯ pu aṅgada◯ pu plī◯ pu dhanada◯ pu taṅtaṅ◯ pu gaccha◯ pu gadhī◯ pu māgha◯ pu gusay◯ pu samvok◯

nāhan sira rāma umehhakann ikāṅ savah śīma ḍaṅ ācāryya munīndra◯ huvus śuddha-pariśuddha◯

tatra sākṣī◯ bhagavanta puccha◯ punta kamala◯ punta sukha◯ punta cvat saṅke kataṅgaran◯ rake praṣ punta koṭi saṅ śivaśiddha◯ śivāṅga◯ sudar◯ saṅke paku bāṅ◯ saṅ parujar i kayu vaṅi saṅ hadyan agasti◯ saṅ vidyadeva◯ saṅke vanva i kavaṅyan◯ ḍa punta bhāṣa◯ punta dhānyā◯ saṅ ditiṅ◯ pu lĭna◯ saṅke kasugihan◯ ḍaṅ ācāryya gandhara saṅke vanva galuh◯ saṅ ratna saṅke vanva i vuru tuṅgal◯

likhita saṅ jyotih satetīsus {ddandahook} {ddandahook} {ddandahook}
