Pu Bahut
Ed. by Arlo Griffiths
---

ǁ svasti śaka-varṣātīta 828 āṣāḍa-māsa tithi ekādaśĭ kr̥ṣṇa-pakṣa◯ mavulu◯ umanis◯ śukra-vāra◯ tatkāla samgat lodvāṅ◯ pu bahut◯ manahur hutaṅ◯ i dyah maṇḍusun◯ i dyah yoga◯ i dyah balitār◯ mas panahurnira mas su 3 mā 8 kālanira makuvu iṅ tlu juru◯

anuṅ tumaṅgap ikanaṅ mas ◯ rovaṅ rakryān vuru tali◯ pu visat◯ vanua i ḍanu vuah vatək ḍanu vuah◯ muaṅ inaṅ dyah sabhā◯ pu satya◯ vanua i vayur◯ vatək halu◯ muaṅ rovaṅ rakryān riṅga◯ pu vagaṅ vanua i kamalagyan ◯ vatək uṅgah karas◯ muaṅ pu katimahā◯ vanua i vuṅkal hujuṅ◯ vinavaniṅ patih vuṅkal liman◯ muaṅ inaṅ rakyrān riṅga◯ pu satā◯ vanua i hujuṅ◯ vatək pikatan◯

tatra sākṣī samgat maṅguluṅi◯ pu baisava◯ vanua i pucaṅ anak vatək pulu vatu◯ juru i maṅguluṅi◯ juru vadvā rarai◯ saṅ tumapəl◯ vanua i lalar◯ vatək tilimpik◯ muaṅ amaṅ dyah bay◯ pu manvurā◯ vanua i karumvyan◯ vatək halu◯ muaṅ pu vulyan◯ vanua i galagākan◯ vatək vuṅkal humalaṅ◯ muaṅ pu padma◯ vanua i tamyaṅ kapatihan◯ muaṅ rāmanta i maṅhuḍipi makabaihan◯ kalaṅ kidul◯ pu hurip ramani subhadrā◯ kalaṅ lor◯ pu taḍah ramani asih◯ gusti kidul pu bhiṭa ramani mañā◯ gusti lor pu garuguh ramani sukī◯ parujar kidul pu artha ramani ayū◯ parujar lor pu ma(ṅ)āb ramani buddhī◯ kalima kidul pu talaga ramani kpu◯ kalima lor pu mesya ramani paṅantyan◯ vinkas pu jampəl ramani santā◯ matahun pu mañju ramani dharmmī◯ rāma maratā pu ganal pu bhajñāna pu gutul pu prya vanua i hulu vanua vatək pagar vsi◯

likhita◯ juruniṅ maṅrakat i maṅguluṅi◯ pu tatva◯ vanua i sirikan vatək sirikanǁ
