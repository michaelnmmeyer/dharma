Karang Tengah
Ed. by Eko Bastiawan and Arlo Griffiths
---

ǁ svasti 

śaka-varṣa atĭta 794 xx saptami śukla-pakṣa, ma, va, so, vāra svakărtika-nākṣatra kāla ḍaḿ puccha aṅgăra saṅ dahak saṅ pikat, saṅ gr̥ṅge saṅ gotra saṅ ghabhala saṅ palāgī saṅ tugalya saṅ vli sumĭma ikanaṅ alas iṅ rampal saṅu su mimākan ikāṅ alas kalaṅ matuha saṅṅ abihāra saṅ rəmvaṅ saṅ candra saṅ piṇḍahan saṅ sirikan saṅ kapiṅṅan rāma i kataṇḍān saṅ pajuan kaki halaṅ saṅ hali kaki vavuṅṅah saṅ kuḍuk saṅ tin saṅ tin saṅ vulu saṅ kavḍūt saṅ parmata saṅ vaddaṅ nāhan kvaihnira rāma milu sumīmamakann ikāṅ alas ḍua ri maṅgus mas ka 1 su 1, manahurniṅ hutaṅniṅ vanua hulunnyan kavuntu riṅ partaya haji rikaṅ kāla saṅ kulumpaṅ vanvaa ri skar rava pilih mas ḍapunta siddha mihitika laṅṅ umi kalimusan saṅ gurun nāhan sira sākṣiniṅ manĭmākan dadi saṅ manĭmāmot pajuruannanira i kuhuy sĭma padahan paməgat pamvaatan rikaṅ kāla dyah maṅhalaṅṅi tali saṅ giliran vineh mas su 1 mā 4 vḍihan yu 1 ken vlah 1 pinakapasak irsira an paṅasə i kuhuy anuṅ papasaṅṅa inimpənnakan saṅ tali i tkaniṅ vulan hapit mā 1 ku 2 sampunnikaṅ vimagga gahan kilalān saṅ tali inasəan saṅ partaya haji pasək-pasək mas su 1 mā 4 vḍihan yu 1 ken vlah 1 citralekha vineh mā 1 mavehha saṅ manīma manaḍaha i saṅ vahuta patih mvaṅ rāmanta saṅ maskar vannvaa kalimusan, turun vineh māsu 1 mā 4 vḍihan yu 1 ken vləh 1 kalimusan lampuran saṅ dakṣā saṅ lah vineh mā 4 vḍihan yu 1 sovaṅ-sovaṅ maṅhiliri saṅ pabḍan vineh māsu 1 ma 4 vḍihan yu 1 ken vləh 1 maṅhiliri lampuran saṅ lekan saṅ halaran vineh mā 1 vḍihan yu 1 sovaṅ-sovaṅ citagakarājaṅga saṅ manimākan pasak-pasak saṅṅ abihāra mas 1 vḍihan yu 1 saṅ candra mā 4 vḍihan yu 1 saṅ piḍahan mā 1 vḍihan yu 1 saṅ pañceṅan mā 1 vḍihan yu 1 saṅ rəmvaṅ mā 1 vḍīhan yu 1 kalaṅ saṅ sirikan mā 4 vḍihan yu 1 vinəkas saṅ karəṅan mā 4 vḍīhan yu 1 gusti kaki malaṅ kalima saṅ paṅadvaan saṅ vahud kaki vavuṅah hulu pakān saṅ tali vineh mā 1
