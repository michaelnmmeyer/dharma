Kuśmala
Ed. by Marine Schoettel
---

◯ ǁ svasti śakavarṣătĭta, 1272, mărgaśiramāsa, tithi pañcadaśi, śuklapakṣā, ma, va, a, vāra, pahaṅ, 

irikā divaśanika sampurṇnanikanaṅ ravuhan śĭlamat i kuśmala de rakryan dəmuṅ, saṅ martabun raṅgah sapu, makamaṅgalā rakak iṅ amūrvvabumi, maparivāra raṅgah avar-avar, juru saṅ apañji pupon 

maṅkana saṅ ājñā păduka baṭāre matahun śrĭ baṭāra vijayarājasănantavikramottuṅgadeva, jāgaddhitahetu, magavaya sukani para samya sakahavat lurah i vetan i daha, samaṅkanā bilāsa pāduka baṭāre mātahun amaṅun kĭrttyanurāgātmaka kasukaniṅ rāt, raṅga sapu karo viku pakṣa sampŭrṇnani ravuhan ǁ siddhir astu ǁ 

amānuṣa kadarśanĭyanikanaṅ yaśa ravuhan hatītadurggamahaḷp, tlas maparipŭrṇna de rasika raṅga sapu tuhu vidagdha tiṅkahiṅ ulah, ndatan sah aṅaran pupon rasika pañji pinujipuji sădhu śakti guṇavăn vnaṅ gumavaya, i saṅ prabu taman paḷpaḷh inutusnira narapati ǁ 

yaśātiśaya śobitāhaḷp asusaṅrama sukanikaṅ janāsiṅ umulat, sira rakva tikaṅ rakṣa nitya pamulih kali maravuhan arddhapaḷ mapagəh ǁ 

maviprakṣati śevadharmma ri narădhipa haṅuhaṅṅune panon saṅ ahulun ndatan pavkasan, huvus makaṅaran kĕta śĭlamat i kuśmala prakăśita
