Mpu Mano
Ed. by Arlo Griffiths
---

ǁ ✤ ǁ namo ’stu sarvvabuddhăya ǁ ✤ ǁ

svasti śakavarṣātīta, 888, śrăvaṇa-māsa, tīthī, aṣṭamī kr̥ṣṇa-pakṣa, ha, va, ra, vāra, sinta, bāyabyastha grahacāra, rohiṇī-nakṣatra, prajāpati-devatā, mahendra-maṇḍala, harṣaṇa-yoga, vijaya-muhūrta, śaśī-parvvaiśa, kolava-karaṇa, siṅha-rāśi,

irika divāśanira, mpu mano, muṇyākən lmah sīma, kaputrāṅśanira, kalilīranira saṅke kavvitanira ikaṅ harahara, kidul i pomahanira, hīṅanya lor kidul iṅ pagər kinalihan, muaṅ mpu mano, hīṅanya kulvan aṅalihī pagər, muaṅ iṅ paviḍəṅan, hīṅanya vetan, aṅalihi pagər, muaṅ iṅ kalampayan, hīṅanya kidul, ikaṅ pagər lor saṅke kalimusan, ya tekā pinuṇyakənira iṅ mpuṅku iṅ susuk pagər, muaṅ mpuṅku iṅ nairañjanā, arthahetoh mpu buddhivāla, paknanya gavayənnira kuṭi, dharmma lpas kapodgālikanani kulasantānānira mpuṅku iṅ nairañjanā,

kunaṅ kramanya, ikaṅ savah kidul iṅ kuṭi, təmpah, 3, ya ta sinaṇḍā mpuṅku iṅ susuk pagər, muaṅ mpuṅku iṅ nairañjanā, iṅ mā kā 2, ya ta dharmma mpuṅku, iṅ susuk pagər, muaṅ mpuṅku iṅ nairañjanā, an paminta ika lmah tumpal ika savah lor damlənira kuṭi, ya ta kăraṇanyan tinbus ikaṅ savah saṇḍanira mpu mano, iṅ mā kā 3, mapakna bhuktyana saṅ hyaṅ kuṭi, saṅka ri gə:ṅnyāmbhək mpu mano, yan dharmma donanya, apitovin ana riṅ dharmma parṇnah mpu mano, denira mpuṅku iṅ
