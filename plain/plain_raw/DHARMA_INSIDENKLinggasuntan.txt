Linggasuntan (851 Śaka)
Ed. by Eko Bastiawan and Arlo Griffiths
---

front ǁoṃ avighnam astuǁ svasti śakavarṣātīta 851 bhadravāda-māsa, tithi dvādaśi kr̥ṣṇa-pakṣa pa, pa, vr̥, vāra, māgha-nakṣatra, pitara-devatā, parigha-yoga, irikā divaśani ājña śrī mahārāja rake hino pu[1] siṇḍok śrī īśānavikrama dharmmotuṅgadeva, umiṅsor i samgat momahh-umah kālih maḍaṇḍər pu padma, aṅgəhān pu kuṇḍala, kumonakan ikaṅ vanua i liṅgasuntan, vatak hujuṅ gavay[2] mā 2 kaṭik 2 paṅguhan[3] tapak mas su 3[4] iṅ satahun-satahun sīmān susukan arpaṇākna i bhaṭara i valaṇḍit paknānya sīma punpunana bhaṭāra umyāpāra[6] asiṅ samananā[7] i saṅ hyaṅ dharmma[8] muaṅ paṅimbuha ri kapūjān bhaṭāra aṅkan prativarṣa, maṅkana iṣṭaprayojana śrī mahārāja irikaṅ vanua i liṅgasuntan inārpanākan i bhaṭāra i valaṇḍit[9] māri vatak hujuṅ, parṇnahanya svatantrā tan katamāna deniṅ patih vahuta muaṅ saprakāraniṅ maṅilala drabya ha-ji riṅ daṅū miśra parāmiśra vulu-vulu prakāra paṅuraṅ, kriṅ, paḍam manimpiki, paranakan, limus galuh paṅaruhan, tiṅkəs, viji kavah, taji, vatu tajam,[10] sukun, halu varak, rakadut, pinilay, kataṅgaran, tapa haji, air haji, malandaṅ lva, ləbblab,[11] kalaṅkaṅ,[12] kutak, taṅkil,[13] tr̥pan, salvit,[14] vatu valaṅ, pamaṇikan, maṇiga, sikpan, rumbān, vilaṅ vanua, tuhān dagaṅ, juru gusali, maṅrumbai,[15] maṅguñjai,[16] tuhān nambi, tuhān huñjamman, tuhān juḍi, juru jalir, puluṅ paḍi, miśra hino, vli hapu, vli vaduṅ, vli tambaṅ, vli harəṅ, vli pañjut, palamak, pakaluṅkuṅ, urutan, dampulan, tpuṅ kavuṅ, suṅsuṅ paṅuraṅ, pasuk alas, mapayuṅan, sipat vilut, pā-ṅin-aṅin, pamāvaśya, toh[17] karuṅ, hopan, skar tahun, panrāṅan, panusuh, kḍi, valyan, mahaliman, vidu, sambal, sumbul, haji, pamr̥ṣi vatak i jro, ityaivamādi, tan tamā[18] irikaṅ vanua sīma i liṅgasuntan, kevalā[19] bhaṭāra i valaṇḍit,[20] atah pramānā ri sadrabya-hajinya kabaih samaṅkana ikaṅ sukhaduhkha kady aṅgāniṅ mayaṅ tan pavvah valu rumambat riṅ natar vipati vaṅkai[21] kābunan rāh kasavur vākcapalā duhilatan[22] hidu kasirat hastacapala pādacapala mamijilakan turahniṅ kikir[23] mamuk mamuṅpaṅ ludan tutan ḍaṇḍa kuḍaṇḍa bhaṇḍihalādi, bhaṭāra i valaṇḍit[24] atah parānani[25] drabya-hajinya, kunaṅ ikaṅ miśra mañambul mañavriṅ maṅlākha[26] maṅapus mapahaṅan[27] maṅubar matarub[28] maṅgula maṅdyun maṅhapu manula maruṅki[29] mapayuṅ vlu mopih makajaṅ makisi mamubut maṅanamm-anam manavaṅ manahab mamisaṇḍuṅ makala-kalā kāpva ya tribhāgān drabya-hajinya sadūmān marā i bhaṭāra sadūmān marā i saṅ makmitan sīma sadūmān mara i saṅ maṅilala drabya haji, kapva ikaṅ masambyavahāra hana iṅ sīma hinīṅan kvehanya anuṅ tan knāna drabya haji tluṅ tuhān i masambyavahāra[30] yan paṅulaṅ kbo 30 sapi 40 vḍus 80 aṇḍah savantayan maguluṅan tluṅ pasaṅ, maṅarah,[31] tluṅ lumpaṅ atitih sakulit, paṇḍai tluṅ ububan, uṇḍahagi satuhān, paḍahi[32] tluṅ taṅkilan, macadar pataṅ pacadaran parahu 1, masuṅhara[33] 3[34] tan patuṇḍāna yāpvan pinikul dagaṅanya kady aṅgāniṅ mabasana masayaṅ, makacapuri maṅuñjal makapas vuṅkuḍu[35] vsi,[36] tambaga gaṅsa timah vuyah paḍat lṅa bras gula pamaja bsar[37] kasumba saprakāraniṅ dval pinikul kalima bantal iṅ satuhāpn[38] atah pikul-pikullananya[39] iṅ sasīma, ikanaṅ samaṅkana tan knāna de saṅ maṅilala drabya haji saparānanya sadeśanya[40] yāpvan lvih saṅkerikanaṅ[41] knāna sakalvihnya[42] sodhăra haji tan adhikāna[43] irikaṅ kāla maṅasəakan ikaṅ rāma[44] i liṅgasuntan pasak-pasak i śrī ma[hā]rāja mas su 5,[45] vḍihan tapis[46] yu 1,[47] rakai sirikan pu amarendra, rakai vka pu balyaṅ, samgat momah-umah kālih maḍaṇḍər aṅgəhan[48] tiruan ḍapunta taritip vinaih pasak-pasak mas su 1 mā 4[49] vḍihan hlai 1 sovaṅ-sovaṅ, amrāti havaṅ vicakṣaṇa maṅhūri pu paṇḍamuan tilimpik pu dhanuka vinaih pasak-pasak mas 10 vḍihan cadar hlai 1 sovaṅ-sovaṅ, vadihati saṅ dinakara makudur pu balavān vinaih pasak-pasak [*****] vḍihan cadar hlai 1 sovaṅ-sovaṅ, hujuṅ[50] irikaṅ kāla pu madhura vinaih pasak-pasak[51] [*****] vḍihan cadar [******] tuhān i hujuṅ vinaih pasak-pasak mas su 1 mā 4 kinabaihanira, tuhān i vadihati mira-mirah saṅ halaṅ pahu[ṅ halaran saṅ lbur] poh[52] tuhān i makudur vatu valaiṅ saṅ variṅin, vatu kiluṅ saṅ tpusan vinaih pasak-pasak mā 10 vḍihan cadar hlai [*] sovaṅ-sovaṅ, paṅuraṅ i vadihati saṅ ra vuṅū,[53] anuṅgū saṅ hovaṅka,[54] paṅuraṅ i makudur saṅ ra kbəl, anuṅgū saṅ kulumpaṅ vinaih pasak mā 5[55] vḍihan, cadar hlai 1 sovaṅ-sovaṅ, tuhān iṅ pakaraṇān, juru kanayakān i hino samgat gunuṅan, juru vadvā rarai saṅ ra guyu,[56] juru kalula pu bali,[57] kaṇḍamuhi saṅ geṣṭa,[58] parujar iṅ sirikan hujuṅ galuh i vka viridih i kanuruhan saṅ rokat, i sbaṅ saṅ bimala,[59] i bavaṅ saṅ satyaka,[60] i maḍaṇḍar saṅ cakra, iy aṅgəhan saṅ kuruhan,[61] i tiruan saṅ sumuḍan ḍapunta saṅgama, vinaih pasak-pasak mas su 1 mā 4[62] kinabaihanira, saṅ citralekha i hino vinaih pasak-pasak mas su 1 mā 4 kinabaihanira, lumaku manusuk i makudur, saṅ rāma,[63] lumaku manusuk i vadihati saṅ antagi[64] vinaih pasak-pasak mas su 1 mā 4 vḍihan ragi[65] yu 1 sovaṅ-sovaṅ, patih juru kālih vasah saṅ kayu matəb, kuci[66] saṅ campaluk vinaih pasak-pasak mā 4 sovaṅ-sovaṅ, parujarnya piṅsor hyaṅ pa[**************] sovaṅ-sovaṅ,[67] patih kahyūnan ri hujuṅ rikaṅ kāla saṅ ḍampil ramani karambət[68] backsaṅ bāṅi ramani bharana,[69] patih maṅhāmbin saṅ śaka, patih pamgat saṅ mambaṅ,[70] vinaih pasak-pasak mā 10 vḍihan ragi yu 1 sovaṅ-sovaṅ, saṅ ambrivā[71] ramani marapi vinaih pasak mas su 1 mā 4 vḍihan yu 1 patih lampuran saṅ jarā, saṅ lagi,[72] saṅ juraṅbana,[73] saṅ ḍaṅkal, saṅ harivaṅśa, vinaih pasak-pasak mā 4 vḍihan yu 1 sovaṅ-sovaṅ, parujar patih si pastika siy arik vinaih pasak-pasak mā 4 vḍihan hlai 1 sovaṅ-sovaṅ, vahuta kamasihan ri hujuṅ rikaṅ kāla saṅ putra vinaih pasak-pasak, mas su 1 mā 4 vḍihan yu 1,[74] vahuta paṅuñjaṅan ri hujuṅ rikaṅ kāla saṅ valija bapani kḍu-kḍu[75] saṅ vidya vinaih pasak-pasak mas su 5, vḍihan yu 5, kinabaihanira nayaka lampuran muaṅ[76] vahuta laguntan[77] patih i kanuruhan umilu[78] pinakasākṣiniṅ manusuk ṣīma saṅ hiranya[79] vinaih pasak-pasak mā 4 vḍihan yu 1 saṅ mādhava bapani damū vvaṅ ri tampuran vinaih pasak mā 4 vḍihan[80] yu 1 parujar patih i kanuruhan, si uṅgara[81] vinaih pasak mā 1 vḍihan hlai 1 patih i tugaran milu pinakasākṣiniṅ manusuk saṅ cəṅgar[82] vinaih pasak-pasak mā 4 vḍihan yu 1 vahuta i kanuruhan paṅvahan[83] saṅ vagai[84] vinaih pasak-pasak mā 4 vḍihan hlai 1 tuhān iṅ kanayakān[85] i sirikan saṅ dhara,[86] citralekha saṅ tulus[87] vinaih pasak-pasak mā 4 vḍihan yu 1 sovaṅ-sovaṅ, rāma tpi siriṅ milu pinakasākṣīniṅ manusuk sīma, i sumari si pāda, i vurakutan si baṇḍak, i himad si sambur,[88] i mliṅ-mliṅ,[89] si kuman, i talijuṅan[90] si lele, i paṅavān i kanuruhan si capa, i paṅavān i hujuṅ si banava[91] kapva vinaih pasak-pasak mā 1 ku 2 vḍihan yu 1 sovaṅ-sovaṅ, saṅ ra guṇuṅ vinaih pasak mā 3[92] vḍihan hlai 1 guru hyaṅ lambuhuyu vinaih mā 1, vḍihan hlai 1 riṇḍi si diṅāda,[93] vinaih pasak mā 2 vḍihan hlai 1 i tlasniṅ mavaih pasak-pasak muaṅ vḍihan i sira kabaih pinarnah ikanaṅ saji i saṅ makudur i sorniṅ vitāna maṅārgha saṅ pinakaviku sumaṅaskāra ikā saṅ hyaṅ susuk muaṅ kulumpaṅ[94] maṅḍiri ta saṅ makudur maṅañjali i saṅ hyaṅ təas maluṅguh i sorniṅ vitāna mandlān pāḍa masiṅhəl vḍihan yu 1 humarəppakan saṅ hyaṅ təas, tumūt ta saṅ vadihati, lumkas ta saṅ makudur maṅuyut manətək guluniṅ hayām linaṇḍasakan iṅ kulumpaṅ, amantiṅakan hantlū riṅ vatu sīma, mamaṅmaṅ manapathe saminaṅmaṅnira[95] daṅū i katguhakna saṅ hyaṅ sīma, ikanaṅ līṅnira, īndah ta kita kamuṅ hyaṅ i śrī haricandāna agasti mahārəṣi pūrbva[96] dakṣiṇa paścima uttara māddhya ūrdhamadhāh ravi śaśi kṣiti jala pavana hutāśana yajamānākāśa dharmma ahorātra sandhyā hr̥daya yakṣa rākṣasa pisāca, pretāsura garuḍa gandharvva[97] catvāri lokapāla yama buruṇa kuvera bāśava muaṅ putra devatā pañcakusika nandīśvāra mahākāla ṣadvināyaka nāgarājā durggādevī caturāśra, ananta surendra, anaṅta[98] hyaṅ kālamr̥tyu gaṇa bhūta kita[99] prasiddha maṅrakṣaṅ kaḍatvan śrī mahārāja i mḍaṅ iṅ bhūmi matarām kita umilu[100] masarīra umasuk riṅ sarbvasarīra[101] kita sakala bhūta sākṣī tumon madoh lāvan maparə[102] riṅ rahina riṅ vṅi at rəṅə:ākan ta ikiṅ samaya, sapatha sumpah pamaṅmaṅ mami ri kita hiyaṅ kabaih yāvat ikanaṅṅ uvaṅ[103] durācāra tan māgam[104] tan makmit irikiṅ samaya sapatha sinrahakan saṅ vahuta hyaṅ kudur hadyan hulun matuha rarai laki-laki vadvan viku grahasta[105] patih vahuta rāma asiṅ umulah-ulah ikiṅ vanua sīma i liṅgasuntan [***] sinusuk [****]kan[106] śrī mahārāja rakai hino pu siṇḍok śrī īśānavikrama dharmmotuṅgadeva i bhaṭāra[107] i valaṇḍit i dlāhanīṅ dlāha[108] an babakan[109] ta ya ṅuniveh yan davuta saṅ[110] hyaṅ vatu sīma tasmāt kabvataknanya patyanantā ta ya kamuṅ hyaṅ[111] deyantat patīya tat tanoliha i vuntat tat tiṅhala i likuran taruṅ riṅ adgan tampyal i viraṅan uvahi[112] i tṅanan tutuh tuṇḍunya blah kapālanya sbittakan vtaṅnya rantan ususnya[113] vtuakaṇ ḍalmanya ḍuḍuk hatinya inum rāhnya[114] təhər pəpəddakan[115] vkasakan prānantika, yan para ya riṅ alas paṅanan deniṅ[116] moṅ patukan deniṅ ulā turuṅā,[117] puliraknaniṅ devamanyuh yan para ya ri tgal sambərniṅ glap tan pahudan[118] sampallan deniṅ rakṣasa paṅananniṅ vuṅgal si pamuṅvan[119] ta molah ya ri sthananya sarbvaroga rumañcha ya arah[120] ta kita hyaṅ kusika garga metrī kuruṣya pātāñjala suvuk lor suvuk kidul kulvan vetan bvaṅākan riṅ ākāśā salambittakan ri hyaṅ kabaih[121] tibākan riṅ mahāsāmudra klammakan riṅ ḍavuhan alapan saṅ hyaṅ jalamm er duduttann iṅ tuviran saṅhapniṅ vuhaya, ṅkānaṅṅ mātya ikanaṅṅ uvvaṅ anyāya yan lbuna ikiṅ[122] vanua sīma[123] i liṅgasuntan upadrava riṅ devatā bhraṣṭa liputniṅ phīra muliha riṅkanaṅraka[124] tibākan riṅ mahārorava klān de saṅ yamabala palun de saṅ kiṅkara piṅpitva[125] ata yan bimbān pāpā ataya saṅsārā sajivakāla saluīrniṅ duhkha paṅguhanya sarŭpaniṅ lara hidappanya sakelikniṅ janma dadyanannya mavuka tan tammuaṅ sāma vkasakan havu kerir maṅkana tmahana rikanaṅṅ uvvaṅ lburna ikiṅ vanua sīma i liṅgasuntan proper right i tlas saṅ makudur maṅuyut masalin sira kabaih kapva maluṅguh iṅ tkan pasak tumūt krama saṅ hana riṅ kon patih vahuta rāma kabayān, mvaṅ rāma tpi siriṅ kabaih matuha manuam laki-laki vadvan kaniṣṭa māddhyamottama, tan hana kantun ilu manaḍah riṅ paglaran kinuran-kuran inaṅsəan skul dāndānan hinirusan kla-kla ambil-ambil kasyan līt-līt tlu sānak[126] saṅa-saṅan haryyas rumbarumbah kuluban tetis tumpuk-tumpuk, ḍeṅ hañaṅ ḍeṅ hasin kakap huraṅ viluṅluṅ kaḍivas kavan layar-layar hala-hala hantiga inariṅ[127] suṇḍa atak pəhan, piṇḍa gaṅan iṅ saron len saṅkā ri knas ivak prakāra, anaḍah sira kabaih yathāsukha maṅinum siddhū, ciñca, kilaṅ tvak, piṅtiga[128] sovaṅ, vinuvuhan tambul inañjapan kuravu kurima asam dvadval madulur malarih umaṅsə: taṅ jnu skar, rujak[129] anabəh ta saṅ matuvuṅ maṅḍiri ta sira kabaih patih pramukha, kapva manambah humarap i sakahanān[130] śrī mahārāja i huvusniṅ manambah maṅigal yathakrama tuvuṅ br̥kuk gaṇḍiṅ rāvaṇahasta, sampunniṅ maṅigal maṇḍak muvah umaṅsə: taṅ baṅlus linarihan piṅtiga[131] sovaṅ, matlasan sira kabeh kapva umulih riy umahnira ǁ
