Parung I
Ed. by Marine Schoettel
---

mani uṅsun, turuṅ uṅsun mijilakən ācāra lyan saṅkerika, maṅke ta punikaṅ karāman ri paruṅ matuṇḍuṅi uṅsun at:hər maṅrampas,

irika taṅ pakṣa kālih, pinametakən śāstradr̥ṣṭa, deśadr̥ṣṭad, guru kaka, udāharaṇa, makataṅgvan rasāgama ri saṅ hyaṅ kuṭāramānavādi, maṅanukāra pravr̥ttyācāra saṅ paṇḍita vyavahāravicchedaka ri puhun malama, at:hər taṇḍa rakryan motus irikaṅ karāman ri paruṅ *masatyakna ri pakṣanya, tumaḍaha satya pāduka bhaṭāra ri paruṅ, makahetu, ri tan hananiṅ kumavruhi putus i pakṣanikaṅ vyavahāri kālih, irika yan katon sor i pakṣanikaṅ karāman ri plaṅ, balavān pakṣanikaṅ karāman ri paruṅ, makahetu nirvighnatānya,

irikaṅ kāla tripakṣa, mataṅnyan sinuṅan kmitana saṅ hyaṅ ājñā haji jaya soṅ, mratisubaddhakna pagəh iṅ paṅrakṣa taṇḍa rakryan ri pakṣanikaṅ karāman ri paruṅ,

kunəṅ ri sḍəṅnyan hanaṅruddha muṅki-muṅkil, muṅvakna mne hləm, tan varaṅ, ḍaṇḍan, kā, 1, su, 5, saha panṅahnya, ri vruhanikaṅ karāman ri paruṅ prayatna rasa saṅ hyaṅ ājñā haji jaya soṅ,
