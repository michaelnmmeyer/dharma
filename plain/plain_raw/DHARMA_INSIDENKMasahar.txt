Masahar (852 Śaka)
Ed. by Eko Bastiawan, Arlo Griffiths and Titi Surti Nastiti
---

front svasti śaka-varṣātīta 852 punah aśuji-māsa tithi dvādaśī śukla-pakṣa, tu u vr̥, vāra, uttarabhadravāda-nakṣatra, ahirbuddhna-deva-tā, irikā divasani ājñă śrī mahārāja rakai hino pu siṇḍok śrī īśānavikrama dharmmottuṅgadeva, umiṅsor i samgat momah-umah kālih maḍaṇḍar pu padma, aṅgəhan pu kuṇḍala, kumonnakan ikanaṅ lmah savah tarukān i masahar, vatək paḍaṅ ataganni vahuta [****] ukurnya tampah 3 vlin iṅ mas kā 3 su 5 de rakai hañaṅan lampuran pu vavu, muaṅ saṅ anakbi dyah parhyaṅan sĭmān susukan arpa-ṇākna i bhaṭāra i saṅ hyaṅ prāsāda kabhaktyan, i paṅurumbigyannira i masahar, paknānya sīmā punpunana bhaṭāra, umyāpāra asiṅ samananā rikanaṅ paṅuru-mbigyan, kalilirana deniṅ anak putu puyut muniṅ antah santāna pratisantāna rakai hañaṅan pu vavu muaṅ saṅ anakbi dyah parhyaṅan, dāyădya rikanaṅ lmah savah paṅurumbigyan i masahar, maṅkana iṣṭaprayojana śrī mahārāja rikanaṅ savah tarukān vinli rakai hañaṅan laki-bi rikanaṅ rāma i masahar, masamū-ha, muaṅ ikanaṅ rāma i masahar matuha manuam, vinkas si nane bapani sinta, vinkas matuha si vidu bapani balun, gusti si putyaṅ bapani maṇik, tuha banua si [**], parujar si tuṇḍuṅ, vinkas rarai si tyanta, avatəs si kusut, huler si kambar, matūttakan vuvusnya sapasug banua, tumarima ikanaṅ mas kā 3 su 5 [*] rakai hañaṅan laki-bi, rikanaṅ lmah savah tarukān i masahar, tlas śuddha pariśuddha, māri ta ikanaṅ rāma i masahar makatarukān ikanaṅ savah bhaṭā-ra i saṅ hyaṅ prāsāda kabhaktyan iṅ paṅurumbigyan i masahar, prasiddha makasīma ikanaṅ savah tarukān, tan kolah-ulaha tkā iṅ dlāhaniṅ dlāha, maṅaṅsəa i si- ra rakryān bini haji rakai śrī maṅgala i tavaṇḍara, pasaṅnya mas ku 1 sarvvavīja phalaphalī, umijillakan aśuji-māsa tan byăkṣaipā, kinon rakai ha- ñaṅan sumrahakna ikanaṅ mas rikaṅ rāma i masahar, saṅ ḍimal, inak-ambak, vantū, tatha, tatra sākṣī rakryān i tajuṅ dyah kavī dyah boḍoh dyah mana- [*] dyah hujuṅ rakryān i lmah tulis dyah paṅhuvuṅan, i mājha dyah varyyaṅ, matəhər sumusuk ikanaṅ lmah savah tarukān i masahar, māri vatak pa- ḍaṅ, anuṅ humarəp ikanaṅ susukkan śīma, samgat lamba lampuran pu bhoga, i muḍuhan saṅ pilih mas, muaṅ saṅ varabas, juru kalula saṅ vaḍa, citrale- kha guṇakantan iy aṅgəhan saṅ kakaran pu munda, juru vadva rarai pu tiñjo, hana pinakasākṣī rakai vulat patih dyah ḍohol, samgat mataṅan, mu- aṅ dyah rayu vinaih vḍihan hlai 1 sovaṅ-sovaṅ, vi[***]ḍolah avayaṅ si tamblaṅ abañol si harama-pramukha agandur si cleṅ-pramukha ḍiṇḍi si vahas a- tuvuṅ si labhaṇa si baṅavan, juru hulun iṅ jayamukha, kapua vinaih vḍihan hlai 1 sovaṅ, nayaka rikanaṅ vanua i masahar saṅ vigata vinaih mā 4 vḍihan kāru- ka yu 2, partaya irikanaṅ vanua si bhayī vinaih mā 2 vḍihan hlai 1 bvatoh rakryān havaṅ dhanasuntan viga si tira bapani papi vinaih vḍihan hlai 1 sovaṅ, ku- naṅ yan hana vaṅkay kābunan kapaṅguha irikanaṅ śīma mā 4 maparaha irikanaṅ rāma i jro vanua, pinanumbasakan tekanaṅ śīma lmah riṅ kabalan vluran havannani vuai- nya, tumbasanya de rakai hañaṅan muaṅ rakai parhyaṅan su 1 mā 4 śinīma atəhər, pavaih parāma i saṅkanikaṅ uai mā 2 aṅkan tahun, hana ta lmah riṅ kakalaṅan ta- mpuhani vvaynikanaṅ vluran vinli riṅ mā 2 səṅkə:nya ḍpa 2 panumbasan rakai hañaṅan, saṅ jeni, saṅ svaran, parṇnahhanikanaṅ śīma tarukān i masahar svatantrā tan katamāna de saṅ mānak katrīṇi, paṅkur, tavān, tirip, muaṅ vadihati, makudur, patih vahuta saprakāraniṅ maṅilala drabya haji iṅ daṅū, miśra para-miśra vulu-vulu prakā- ra, paṅuraṅ, kriṅ, paḍam manimpiki, paranakan, limus galuh, paṅaruhan, taji, vatu tajam, sukun, halu varak, rakadut, pinilai, kataṅgaran, tapa haji, air ha- ji, malandaṅ, ləca, labballab, kalaṅkaṅ, kutak, taṅkil, tr̥pan, saluīt, tuha dagaṅ, juru gusali, maṅrumbai, maṅguñjai, tuhān nambi, tuhān hañjaman, tuhān juḍi, juru jali-r, – – – –, pamaṇikan, maṇiga, sikpan, rumbān, vilaṅ vanua, viji kavah, tiṅkəs, māvī, miśra hino, vli hapū, vli tambaṅ, vli pañjut, vli harəṅ, paguluṅ, pabi- sar, – – – – – – – , urutan, dampulan, tpuṅ kavuṅ, suṅsuṅ paṅuraṅ, pasuk alas, payuṅan, sipat bilut, pāṅinn-aṅin, pamāvaśya, hopan – – – – – – – – – – – – – –, skar tahun, panusuh, mahaliman, kḍi, valyan, vidu maṅiduṅ, sambal sumbul hulun haji – – – – – – – – – – – – – – … i masahar, kevalā bhatāra i saṅ hyaṅ prāsāda kabhaktyan i … … kady aṅgāniṅ mayaṅ tan pavuah, valū rumambat ri natar, … … mamijilakan vuriniṅ kikir, mamūk, [unknown number of lost lines]

back sapaṅhiṅ iriya, knāna sakalvihnya de saṅ maṅilala sodhāra haji tan adhikāna, irikanaṅ kāla maṅa- səakan rakai hañaṅan pasambah i śrī mahārāja mas su [*] vḍihan tapis yu 1 rakai sirikan pu amaraindra rakai vka pu balyaṅ, samgat momah-umah kālih madaṇḍar, aṅgəhan, tiruan ḍa punta taritip, inaṅsəan pasak-pasak mas su 1 mā 4 vḍihan tapis yu 1 sovaṅ-sovaṅ, amrāti havaṅ vicakṣaṇa, maṅhuri paṇḍamuan, halaran pu guṇotama, paṅgil hyaṅ pu glo, inaṅsəan pasak-pasa- k mā 10 vḍihan cadar yu 1 sovaṅ-sovaṅ, susuhan pu səsək, manuṅkuli pŭdā, vadihati saṅ dinakara, makudur pu balavān, inaṅsəan pasak-pa- sak mas su 1 mā 5 vḍihan tapis yu 1 sovaṅ-sovaṅ, tuhān i vadihati 2 mira-mirah saṅ halaṅ pahuṅ, halaran saṅ lbur poh, tuhān i makudur 2 vatu valaiṅ saṅ ra majha, saṅ tpusan vinaih pasak-pasak mā 10 vḍihan cadar yu 1 sovaṅ, paṅuraṅ i vadihati saṅ ra vuṅū, manuṅgū saṅ hovaṅka i makudur saṅ ra kbəl, manuṅgū saṅ kulumpaṅ, vinaih pasak-pasak mas mā 5 vḍihan cadar yu 1 sovaṅ-sovaṅ, saṅ tuhān iṅ pakaraṇān juru kanayakān i ha- ji samgat gunuṅan pu tuntun, juru vadvā rarai saṅ ra guyu, juru kalula pu bali, kaṇḍamuhi ḍa punta geṣṭa, citralekha nidhi, prakāśa, parujar i sirikan hujuṅ galuh i vka viridih i kanuruhan saṅ rokat, i sbaṅ saṅ vimala, i srāṅan saṅ satyaka, i maḍaṇḍar saṅ cakra, iy aṅgəhan saṅ vidya, i tiruan sumuḍan, i mamrāti saṅ tu- ruhan, vinaih pasak-pasak mas su 1 mā 4 kinabaihanira, saṅ citralekha i halu, vinaih pasak-pasak mas su 1 mā 4 kinabaihanira, patih juru kālih vasah saṅ kayu matəb, kuci saṅ buka, vinaih pasak-pasak mas mā 5 vḍihan cadar yu 1 sovaṅ, parujar piṅsor hyaṅ paskaran vinaih mas mā 2 ku 2 vḍihan cadar hlai 1 sovaṅ, lumaku manusuk i vadihati saṅ hovaṅka, lumaku manusuk i makudur saṅ [*]pyan, vinaih pasak-pasak mas mā 8 vḍihan cadar yu 1 sovaṅ, vadvā haji lumaku manusuk saṅ ra liṇḍih, kahuripan, vinaih pasak-pasak mas mā 8 vḍihan cadar hlai 1 sovaṅ, pinakamaṅgalyaniṅ manusuk śīma ḍaṅ upāddhyāya i bkal arthahetoh māravijaya, inaṅsəan pasak-pasak mā 8 piṅhai maṅharəp babak i bavaṅ saṅ toloboṅ, piṅhai maṅharəp babak i paḍaṅ saṅ kuṭa, vinaih pasa- k-pasak mas su 1 mā 4 vḍihan tapis hlai 1 sovaṅ, piṅhai lampuran puṇḍuh i vaharu, tāl ḍua, mabuvur baruṇa, śikha, usī, tarikha, lepe, loka, vinaih pasak-pasak mas su 2 mā 8 kinabaihanya, vḍihan ragi hlai 1 sovaṅ-sovaṅ, piṅhai puṇḍuh i siguṇuṅ manuruṅ, kagsaṅan, maṅuṇḍuh, gaṇḍut, mārgga, kuṇḍū vinaih pasak-pasak mas su 2 mā 8 kinabaihanya, vḍihan ragi hlai 1 sovaṅ, piṅhai puṇḍuh i malaṅgat, ḍa puṅku boceṅ, utaṅ, bajra, manujendra, sātha, tabəh, surā- ni, dhaneṣṭi, bañjir, jaya, vinaih pasak-pasak mas su 2 mā 8 kinabaihanya, vḍihan ragi hlai 1 sovaṅ, parujar piṅhai vinaih pasak-pasak mā 4 vḍihan ragi hlai 1 vahuta maṅharəp babak i bavaṅ mapapan, cakuṭa, kasugihan, burīn, maṇḍamu, vinaih pasak-pasak mas su 1 mā 4 kinabaihanya vḍihan ragi hlai 1 sovaṅ, vahuta lampuran vagal, cetra, lumpat, bodhi, ginu, ślut, nakā, sūṅan, samayī, baracah, gunuṅ, pindi, purul, huraṅ, vinaih pasak-pasak mas su 2 kinabaihanya vḍi- han ragi hlai 1 sovaṅ-sovaṅ, vahuta i paḍaṅ pagəruyuṅ geṣṭa, labdha, cetrī, [*]satū, horambat, sumukha, kaṅah, gamaka, śikhara, jalutū, lpas, tuṅga, maṅu- […]ir, lajur, koṭor, vinaih pasak-pasak mas su 6 mā 8 kinabaihanya vḍihan kāruka hlai 1 sovaṅ-sovaṅ, vahuta maṅharəp babak i vsi-vsi baya- [*], gugagas, bhuvi, vinaih pasak-pasak mas su 6 mā 8 kinabaihannya vḍihan kāruka hlai 1 sovaṅ-sovaṅ, rāma tpi siriṅ milu pinakasākṣīrikāṅ susukan śīma i vurarai vinkas saṅ părtha ramani sotan, tuha kalaṅ si ḍivut, i mājha vinkas si surah ramani handaruan, tuha kalaṅ si pkan, ramani gəgəan, i cuguī vinkas si garah ramani bindyaṅ, tuha kalaṅ si sandu ramani pañji, i tirim vinkas si sugəṅ ramani su[*]sī, tuha kalaṅ papəṅ bapani rod, i lmah tulis si suradeva ramani balai, si sulya, i marsmu vinkas si racuk ramani baṅhək, tuha kalaṅ si vavul ramani pa[*]san, iy aṅgit vinkas si pātra ramani magum, tuha kalaṅ si giḍuh ramani bama- n, i mabuvur vinkas si sukət ramani agra, tuha kalaṅ si kali, i muṅga vinkas si khadi ramani maṅrah, tuha kalaṅ si piṅul ramani cama, i ḍaḍaṅ vinkas si catu ra- mani buhak, tuha kalaṅ si uḍik ramani burat, i paḍaṅ vinkas si kubul bapani ruma[*], tuha kalaṅ si ḍaṅah bapani padma, i rambai rāma kabayan sāmbaśā[…]i vi- nkas si bañjar bapani lañcaṅ, si kaṇḍi bapani aṇḍur, tuha kalaṅ si raddiṅ, i tuvuṅ vinkas si luka bapani yukti, iṅ jayamukha vinkas si taḍah bapani [****] [**]liran, rambai, tuha kalaṅ vuravan bapani panahilan, si duṅut bapani [*]ñcah, i panammuan vinkas si lka bapani kurantil, i hantaña vinkas si [**] [*] vinaih pasak-pasak mas mā 8 iṅ savanua-savanua vḍihan ragi hlai 1 sovaṅ-sovaṅ, i masahar tuha kalaṅ śvaran vinaih [**********][unknown number of lost lines]

proper right knanya patyanantā ya kamuṅ hyaṅ de- yantat patīya tatt anoliha i vuntat, tat tiṅhala i li-kuran, taruṅ riṅ adgan tampyal i viraṅan, uvahi i tṅanan tutuh tuṇḍunya, blah kapālanya, sbittakan vtaṅnya, rantan usunya vtuakan ḍalmanya, ḍuḍuk hati-nya, paṅan dagiṅnya, inum rāhnya təhər pəpəddakan vkasakan prā-nantika, yan parā riṅ alas paṅa- nanniṅ moṅ, patukniṅṅ ulā, puliraknaniṅ devamanyu, yan parā riṅ tgal a-lappaniṅ glap sampalanniṅ rākṣasa paṅananniṅ vuil si pamuṅuan, a- rah ta kita kamuṅ hyaṅ kuśika gargga metrī kuruṣya pātāñjala, suvuk lor suvuk kidul kuluan vetā-n, buaṅakan riṅ ākāśa, sala- mbittakan iṅ hyaṅ kabaih tibākan riṅ mahāsamudra, klammakan riṅ ḍavuhan alapan saṅ hyaṅ jalamm er, dudu-tanniṅ tuviran, saṅhapanniṅ vuhaya, ṅkānan matya ikanaṅṅ vaṅ anyāya lumbur ikeṅ lmah savah śīma taru-kān i masahar[unknown number of lost lines]

proper left i tlas saṅ makudur maṅuyut ma-salin sira kabaih kapva maluṅguh iṅ tkan pasak, tumūt krama saṅ ha-na riṅ kon patih vahuta rāma ka-bayan, muaṅ rāma tpi siriṅ matuha ma-nuam, laki-laki vadvan tan ha-na kāntun ilu manaḍah riṅ paglaran kinuran-kuran inaṅsəan sku-l dāndānan, hinirusan kla-kla ambill-ambil, kasyan, lit-li-t, tlu sānak, saṅa-saṅān, ru-mba-rumbah kuluban, tetis, tu-mpuk-tumpuk, ḍeṅ hañaṅ, ḍeṅ ha-sin, kakap, huraṅ, biluṅluṅ, ka-van, rumahan, hala-hala, hanti-ga inariṅ, suṇṭa, atak, pəhan tahulan ginaṅanan, haryyas piṇḍa gaṅan iṅ saron 10 len saṅkā riṅ ivak, knas prakāra, a-naḍah sira kabaih yuthāsukha, ma-ṅinum siddhu, ciñca, tuak, piṅti- ga sovaṅ, vinuvuhan tambul i- nañjapan, kuravu, kurima, asa-m, dva-dval, kapva madulur malarih umaṅsə: taṅ jnu skar, anabəh ta saṅ matuvuṅ, maṅḍiri ta sira ka-baih patih pramukha, kapva manambah humarap sakahanān śrī mahā-rāja ǁ ø ǁ
