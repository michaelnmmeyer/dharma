Kaladi charter
Ed. by Wayan Jarrah Sastrawan and Arlo Griffiths
---

ǁ ◯ ǁ śrĭr astu jagaddhitāya ǁ ◯ǁ

svasti śaka-varṣatĭta, 831, āṣāḍa-māsa tithi aṣṭami śukla-pakṣa, ba, va, aṅ, vāra mahatal uttara-grahacāra-stha, hasta-nakṣatra, dinākṣabdeto śiva-yoga, kuvera-parvveśa, băyabya-maṇḍala, svetā-muhŭrtta, viṣṭi-karaṇa, nyaravi, 

tatkālanyānugraha śrī mahārāja rake vatu kura dyah balituṅ śrĭ dharmodaya mahāsambhu tinaḍah rakryăn mapatih i hino pu dakṣottama băhubajrapratipakṣākṣaya turun i rakryăn bavaṅ dyah śrahvaṇa, 

sambandha, ikanaṅ lmah iṅ kaladi, i gayam, mvaṅ iṅ pyapya, vatək bavaṅ sinəmbahakən ḍa mpunta suddhara muaṅ ḍa mpunta ḍampi, śĭma pananamāna kambaṅ panikəlana susur, sampun pua ya vinehakən śĭmān, sambandha ikanaṅ lmah iṅ gayām, muaṅ iṅ pyapya, hlat guṇan ta kamulanya, alas araṇan katakutan, tamolah pahabətan deniṅ marivuṅ, dumurbalākən ikaṅ banyāga muaṅ hilirān riṅ rahina riṅ kuləm, kunəṅ yathānyan ubhayaguṇa ikanaṅ alas dadya savah lāvan māryya katakutan mari vatək bavaṅ pārṇnahnya svatantra tan katamān deniṅ patih vahuta muaṅ saprakăraniṅ maṅilala dr̥vya haji ri daṅu, miśra paramiśra vulu-vulusaprakāra, paṅuraṅ kriṅ, manamī, manimpiki, paranakan, limus, galuh, paṅaruhan, taji, vatu tajəm, sukun, halu varak, rakadut, miniṅley, kataṅgarān, tapa haji, air haji, malandaṅ, ləca, ləbələb, kalaṅkaṅ, kutak, taṅkil, tr̥pan, salvit, tuha dagaṅ, juru salit, maṅrumbai, maṅguñjai, tuha nambi, tuhan uñjaman, vatu valaṅ, pamaṇikan, maṇiga, sikəpan, rumban, vilaṅ vanva, viji kavah, tiṅkəs, māvī, tuhan juḍi, juru jalir, miśra hino, vli hapu, vli vaduṅ, vli kambaṅ, vli pañjut, vli harəṅ, palamāk, pakaluṅkuṅ, urutān, dampulan, tpuṅ kavuṅ, suṅsuṅ paṅur, pasuk alas, payuṅan, puluṅ paḍi, pabəsar, paguluṅ, paṅinn-aṅin sipat vilut, pamavaśya, hopan, panrāṅan, skar tahun, panusuh, turun-turun, mamalihan, kḍi valyan, vidu maṅiduṅ, sambāl, sumbul, hulun haji, mamr̥ki vatək, i jro ityaivamādi, tan tāma irikaṅ śĭma iṅ gayām, muaṅ i pyapya, pramāṇa i sadr̥vya-hajinya kabeh, samaṅkana ikaṅaṅ suka-duhka, kady āṅganiṅ mayaṅ tan mavvah, valuh rumambat iṅ natar, vipati vaṅke kabunan, rāh kasavur iṅ natar, vākcapala, duhilatən, hidu ka

[6 lost lines][6 lost lines]paṅuraṅ i makudur si ḍatar, paṅuraṅ i vadihati dyah vintuṅan, patih paṅharəp saṅ tarua, saṅ vuruju inaṅsəan vḍihan raṅga yu 1 ken blah, 1 mā, su 1, mā, 4, sovaṅ-sovaṅ, patih lampuran, saṅ kəlpuan, saṅ nadraṅta, kapuaṅ inaṅsəan vḍihan, raṅga yu, 1, ken blah, 1 mā su 1, mā, 4, sovaṅ-sovaṅ, dyah basa vinaih, mā, 10, saṅ karua, saṅ guṇuṅan, saṅ jambat, saṅ manəkṣa, saṅ śikāra, saṅ ayuta, saṅ vatu manuṅgul, dyah rāghava, dyah madri saṅ nini, saṅ cupiṅ, saṅ sahəl, kamuaṅ inaṅsəan, mā, 4, vḍihan raṅga yu, 1, sovaṅ-sovaṅ, vahuta paliñjuan maṅharəp saṅ babat, saṅ babahan, saṅ bantən, kamuaṅ inaṅsəan, mā, su 1, mā 4 vḍihan raṅga yu, 1, sovaṅ ken blah, 1, saṅ manəsər vinaih, mā 8, vahuta lampurān, saṅ tambai, saṅ marumuh saṅ marapat, saṅ vijivar, saṅ lampuran, kamuaṅ vinehan, mā 4, vḍihan raṅga yu, 1, sovaṅ-sovaṅ, ḍaṅ ācāryya netra vineh, mā, 8, ken blah, 1, parujarpatih saṅ ḍavas, si uñju, si ləkən, si kuriñja, si lumbuṅ, si ptaṅ, si dum, kamuaṅ vineh, mā 2, vḍihan raṅga hle, 1, sovaṅ-sovaṅ, si hujuṅ, si runda, si lalu, si tanayan, si nāmanta, vahuta rāma, si darmmā, 

[6 lost lines] [6 lost lines] ken blah, 1, sovaṅ-sovaṅ, tlas kabyāpāran taṇḍa rakryān, muaṅ piṅhai vahuta rāma, tinanahan ta ika śĭma təas muaṅ katimaṅ de rakryān bavaṅ dyah śravaṇa, ṅkāna kidul tapəl vatəs lavan iṅ kaṇḍaṅ, tuhun hiṅannikaṅ sĭma iṅ gayam, kidul iṅ kāli maṅuluan, muvah pahiṅanan, muaṅ ikaṅ kapuluṅan, ikaṅ pagər maṅavetan kidul iṅ kali, muvah hana ta savah saṅaṅ lirih lorniṅ kali savah pagagan garan, tan ilu riṅ parabyapāra, tuhun paknanya, patəkə gari-garih ri sḍəṅniṅ aṅaturakən pŭjā i bhaṭāra, tumut ri kasvatantranikaṅ savah kamuladharmmān, kacāyan kaviśeṣa deniṅ mu-{squigglevertical}

ladharmmā, āpan ikā saṅ muladharmmā inahakən vruha ri hala-hayuniṅ śĭma, muvah pahiṅanan ikaṅ śĭma iṅ gayam muaṅ iṅ pyapya, ikaṅ kali humulu maṅalor, ikaṅ pyapya madr̥vya ikaṅ kali, tuhun ikaṅ gayam madr̥vya margga juga, hiṅanya lor tapəl vatəs lavanniṅ śĭma dadāk, patih aṅadəgakən təas lavan katimaṅ, hiṅanya kulvan riṅ katimaṅ, təluṅ ḍpa kapat siho, răma tpi siriṅ milu kālaniṅ susukan, śĭma, vinkas i halaṅan, saṅ lumbuṅ, kalaṅ saṅ saṅkəp, vinkas i taritip, saṅ balikuh, vinkas i kalpuan, saṅ bsi, vinkas i vaharu, saṅ liṅga, kalaṅ saṅ rasuk, vinkas iṅ gayam tbəl, saṅ śoca, sa

maṅkana kvaihni rāma tpi siriṅ milu ri kālaniṅ susukan śĭma, kapuaṅ vineh, mā, 2, vḍihan raṅga yu, 1 ken blah sovaṅ-sovaṅ, cihnani pagəh-pagəhnyān śĭma, muaṅ pavkas śrī mahărāja i rakryăn bavaṅ, pārṇnahanikaṅ śĭma iṅ gayam muaṅ pyapya, tan katamana triṇī saprakāraniṅ maṅilala dr̥vya haji, kriṅ paḍam apuy, tula pamgat, makudur, paṅkur, tavan, tirip, taji, tapa haji, manimpiki, sinaguha, tuha dagaṅ, maṅguñjai, maṅrumbai, kalaṅkaṅ, kataṅgaran, pinilay, siṅgah, vatak-vatakk i jro, pamarśi, hulun haji, manambaṅi, suṅka, dhura, pamaṇīkan, ḍayaṅ, huñjamān, senāmukha, bhuja, lavan saṅ ba

ṇigrāma, ityaivamādi, tan tumamā irikaṅ śĭma, muaṅ soarāniṅ kilalān, kliṅ, arja, siṅhala, dravila, banyaga, 4, paṇḍikira, campa, rammān, kismira, vargga maṅmmāṅ, tan tumamā varahən, tuha paḍahi, valyan, sambal, sumbul, vidu maṅiduṅ, salaran, vargga i jro, paṇḍai mās, tambaga, vsi, gaṅśa, ityaivamadhi, yāvat vuarāniṅ kilalān, asiṅ makadr̥vyā ya, asiṅ makamārgga ya, asiṅ paradeśa saṅkananya, umuṅgua ta ya śima iṅ gayam, muaṅ iṅ pyapya, ityaivamadhi, saprakāraniṅ sukha-duhkha, aṅśapratyaṅśa, ḍəṇḍa kudəṇḍa, maṇḍihala, vankey kabunan, rāh kasavur, hidu ka

sirāt, muvah molih amaliṅ, amuk, magyaṅ alavaṅ, māti amamuṅpaṅ, ityaivamadhi, saprakāraniṅ aṣṭācorah, iṅ katimaṅ atah an savyakna təṇḍasnya, maṅkana pratitihnikaṅ śĭma, pavkas samgət vadəhati, kinonā-kən kayatnākna, de ḍampunta suddhara, muaṅ ḍampunta dhayi, muvah aṅluputaknāmuk, amuṅpaṅ maliṅ, ityaivamadhi saməgət vadihati, atāh pramāṇā irika kabeh, muvah māti katibā, mati kaləbu, mati pinaṅan iṅ glap, māti pinatukk iṅ ulā, mati pinaṅan iṅ vuhaya, māti pinaṅan iṅ hyu, māti deniṅ tuvirān, ityaivamadhi, sakvaihniṅ salah pati, samgət vadihati atah pramāṇa irika kabeh, nihan pavkas samgət vadihati, muvah anugraha sa

mgət vadihati, yen hana mati tumpur puntakāya, tribhāgăn ātah dr̥vya-hajinya, sadŭman mari bhāṭāra, sadūman mariṅ mŭladharmmā, sadŭmān mariṅ puntakāya, muaṅ yan mŭladharmmā māti tumpur, tan suṅana ikā renā de ḍampunta, muaṅ saṅ mŭladharmmā salvirāniṅ gavai hayu avaraṅana avirua, tan suṅən irikātah ḍampunta, lvirā salvirāniṅ abarit-barit samananiṅ valagarādhi, tan kna atah saṅ mŭladharmmā, muaṅ sḍəṅa ḍampunta maduma ləmah, hujuṅan-hujuṅan milu atah saṅ mŭladharmmā, samaṅkana pavkas śrī mahārāja i samgət vadihati, maṅaṅsəakən ikaṅ punta mās pasək-pasək i samgət vadəhati, vadəhati rikaṅ kāla dyah ḍampit, vineh mā su 4 vḍiha

n yu 1 ken blah 1, mumah-umah i samgət vadəhati, saṅ hadyan halarān, muaṅ saṅ hadyan mira-mirah saṅ kulumpitan an ḍumatəṅakən ikaṅ śĭma i samgət vadəhati, saṅṅ hadyan buṅkah, kapuaṅ sira vineh mā 4, vḍihan yu 1, sovaṅ-sovaṅ, vinkas i rambāṅ saṅ gaṅśal, vineh, mā 2, saṅ citraleka saṅ sabhara, vineh mā 4, vḍihan yu 1 sovaṅ-sovaṅ, ḍaṅ ācăryya netra, vineh, mā 8, vḍihanyu 1, ken blah 1, sampun kabyāpārān vadvā rakryăn muaṅ saṅ piṅhe vahuta, kinon ta saṅ apatih maṅadəgakna təas muaṅ katimaṅ iṅ gayam muaṅ iṅ pyapya, patih manusuk sapuluh vineh, mā su 1, mā 4, vḍihanyu 1, ken blah 1, parujar patih saṅ ḍava-

s muaṅ si uñju, kapuaṅ vineh vḍihan hle 1, mā 4, sovaṅ-sovaṅ, si huju saṅ rəndah muaṅ si lalu, si tanayan, kapuaṅ vineh, mā 4, vḍihan hle 1, sovaṅ-sovaṅ, vahuta rāma, saṅ dharmmi, saṅ kumbha, vineh, mā 4, vḍihan hle 1, partaya saṅ gḍah vineh, mā su 1 mā 4, vinkas i kalaḍi ri kălaniṅ susukkan śĭma, saṅ cili, kamuaṅ vineh ma su 1 mā 4, vḍihan yu 1 ken blah 1, sovaṅ-sovaṅ, kalaṅ saṅ ni vineh mā su 1, mā 4, vḍihan yu 1, ken blah 1, vinkas i paḍiṅḍiṅ saṅ colika, vineh mā 10, vḍihan yu 1, ken blah 1, kalaṅ saṅ ganḍi vineh mā 10, vḍihan yu 1, ken blah 1, vinkas saṅ asih, saṅ dhiti, saṅ margga, gusti saṅ tunah, saṅ nyāpi, saṅ varci

saṅ sulur, juru saṅ saran saṅ tuluy, saṅ saṅgai, avatəs siṅ byi, saṅ gamal, saṅ viṣa, tuha vgah si neruṇḍa, atuhun si mandat, maṅjuruan si rakṣa, si timbəl, si deva, vineh, mā 2, sovaṅ-sovaṅ, mŭladharmmā, ḍampu- nta suddhah, muaṅ ḍampunta dayi, paṅku kajaṅ saṅ tisan, pasaṅ guṇuṅ ḍampunta suddhah, muaṅ ḍampunta dayi i rāmanta, mā 8, umisiana ləbak guṇuṅ, tumutupa maravai-ravai, kunəṅ yan hanaṅ catur-varṇna maṅghabvata ya ri soninikiṅ ujar haji prasaṣṭi pavkas śrī mahārāja i samgət vadəhati, vehən ya umāryya maṅjurua vadəhati, pañcagati saṅsāra, ya təmunya riṅ ihatraparātra, salvir=an iṅ upadrava kapaṅguha denya, liputni śarira bhrāṣṭā tan

tmvaṅ sāma, mataṅyan deyanikāṅ anak banua kabaih, prayatna ta ri souninikiṅ hujar haji praṣaṣṭi anugraha śrī mahărāja i samgət vadəhati, sampun śuddha pariśuddha ikaṅ sĭma iṅ gayām muaṅ iṅ pyapya, punta tumarima ikaṅ praṣaṣṭi i śrī mahārāja, dampunta suddhara, muaṅ ḍampunta dayi, likita citraleka i hino lakṣana ǁ ◯ ǁ iti prāṣaṣṭi kayatnakna ǁ ◯ ǁ santoṣakna denira sama sănak, ulihira mpu yogarăjā, anatah i sira saṅ hyaṅ tambra ǁ ◯ ǁ
