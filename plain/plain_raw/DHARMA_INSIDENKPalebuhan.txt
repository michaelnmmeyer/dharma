Palebuhan
Ed. by Eko Bastiawan, Arlo Griffiths and Willem Frederik Stutterheim
---

ǁ ◯ ǁ svasti śaka-varṣātīta 849 beśākha-māsa tithi pratipāda śukla-pakṣa[…]vāra bhariṇi-nakṣatra yoga devatā,

tatkāla śrī mahārāja pu văgīśvara saṅ lara[…]r tumurun anugrahanira i rakryān mapatih tinaḍah samgat amrāti sam[…]aṅ tiruan vadihati makudur umagəhhakan ikaṅ śīma i paləbuhan tan kna ri[…]ra tan katamāna de pakriṅ paḍam tuha, dagaṅ vatək i jro, mamr̥ṣi piniṅle, kataṅgaran […] mapadahi maṅiduṅ valyan uṇḍahagi paṇḍay mās paṇḍay vsi saprakārani drabya haji kilalān […] saṅ hyaṅ ləbuh atah pramāṇa iriya, kunaṅ sakvehniṅ dr̥bya haji kilalān kliṅ āryya siṅhala paṇḍikira mamvaṅ ramman huñjamān kutak banyāga bantal tan[…]molaha i saṅ hyaṅ i paləbuhan maparā māvara ikanaṅ

kunaṅ sukha-duhkhanya […] riṅ śīma vah tan pamayaṅ vipatti prakāra saṅ hyaṅ ləbuh atah pramāṇā rikā kabaih […] […]dval salvirniṅ sambyavahāra anuṅ salaha kaṅ tuhān iṅ saśīma […] kbo 20 sapi 40 vḍus 80 aṇḍah tluṅ vantayan guluṅan 3 maṅarah […]pinikul dvalya, basanādi maśayaṅ makacapuri, kapas paḍat ləṅa, bras gula ka[…]sumba, ityevamādi saprakārani pinikul kānam bantal ataḍah iṅ satuhān ta[…] paṇḍay vsi paṇḍay tamvaga tluṅṅ ububan iṅ saśīma macadar pat paramva yan riṅ tirvan […] […]ṇya 3 tan patuṇḍana masuṅhara 8 yan riy aṅin-aṅin vadihati makudur parahva i prar[…]ṇḍan suṅharanya 3 patih vasah, kuci maləbuh iṅ srādhan parahvanya 1 masuṅhara 3 tan patuṇḍanya[…]ya tan katamāna de saṅ maṅilala dr̥bya haji, miśra paramisra kabaih ndān pānamakmitanna surat praṣasti yāpvan ləvih saṅkerikā pahi iriya kinnāna sakaləvihnya de saṅ maṅilala soddhāra[…]rai kacambul uṇḍahagi, mañavriṅ maṅlākha, maṅapus maṅubar manahab manuk, maṅdyūn ma[…]ityevamādi yekā salaha anūṅ pramāṇā riya saṅ aləbuh maṅkāna ājñā śrī mahārāja […] ri garuṅ‚ kaprayātnākna saṅ prabhu makaphalā tan punaruktā saṅ hyaṅ śīma ri dlāhaniṅ dlāha ǁ ◯ ǁ ◯ ǁ
