Patapan II
Ed. by Marine Schoettel and Arlo Griffiths
---

ǁ 0 ǁ svasti śakavarṣātita, 1340, poṣyamāsa, tithī, pañcamī śuklapakṣa, pa, ka, śa, vāra, vuye,

irika divaśanireṅ jaṅgan iṅ patapan sirāmpu śivātmaka, hasuṅ pamgat taṅsen, saha bhojana, kataṅgapan deni{filler}ra para mpuṅku sātagan janatosan, samadāya, mpuṅku jurv i tañjuṅan, sirāmpu śivajñāna, aṅgaṇapati i gsaṅ, si sirāmpu marmma, aṅgaṇajaya i bana, sirāmpu baruṇa, leka i raṇḍəgan, sirāmpu virāga, makaṅūni sira pacataṇḍe truṅ, sira gajah sakapat, saṅ upapattīṅ kaśaivan, sirāmpu śivātmaka, kasogatan, sirāmpu madarjja, sirāmpu kartta, buyut i gsaṅ, sira suraga, buyut i pamuluṅ, sira dāna, deśeṅ patapan, sakehiṅ raramātuhānom, samadāya, buyut aṅarəp sira pavuh, haṅalihi sira vitāna, hanigani sira mañca, juru same sirāsu, kabayan sira mr̥tti, sira śănti,

yatika kabeh samānakṣyani duk sirāmpu śivātmaka haveh pamgat taṅsyan, anakira mpu śivātmaka, 8, sirāmpu netra, sirāmpu marmma, sirāmpu ghora, sirāmpv aṅgararjja, sirāmpu hari, sirāmpu sara sija, sira kraṇḍa, vadon, sira nāginī ǁ 0 ǁ ⁋
