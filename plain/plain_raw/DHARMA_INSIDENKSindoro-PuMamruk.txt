Pu Mamruk
Ed. by Arlo Griffiths
---

ǁ svasti śaka-varṣātīta 828 śravaṇa-māsa◯ navamĭ kr̥ṣṇa◯pakṣa◯ vurukuṅ pon◯ br̥haspati◯-vāra◯ tatkāla pu mamruk vinaih kaliliran sakira-kiraniṅ taṅguṅan pinānam dinūm valaṅ◯ vinaihan sira sadūman mas su 3 muaṅ pātra◯ isinya pirak kā 3 dhā 10 samaṅkana sira sovaṅ-sovaṅ◯ hana pātra kinabaihan lavan suhunan◯ hutaṅ saṅ pamasaṅan pirak kā 5 dumanniṅ anak sovaṅ-sovaṅ pirak dhā 11 mā 1 ku 3 sampun suddhaparisuddha◯ hananikanaṅ gavayan dinūm◯

anuṅ tumaṅgap ikanaṅ mas◯ dūman pu mamruk◯ pu kavəl vanua i vugaṅ vatək tilimpik◯ muaṅ pu lava◯ vanua i pəar vatək alum varak◯ muaṅ pu luvak vanua i saliṅsiṅan vetan iṅ parhyaṅan◯

tatra sākṣī saṅ pamgat maṅguluṅi◯ pu baisava◯ vanua i pucaṅ anak vatək pulu vatu◯ muaṅ juru i maṅguluṅi◯ juru vadvā rarai saṅ rumakət vanua i lalar vatək tilimpik juruniṅ kanayakān pu baṭinī vanua i vvāhan vatək muntiṅ◯ muaṅ rāmanta i maṅhuḍipi makabaihan◯ kalaṅ kidul pu hurip ramani subhadră◯ kalaṅ lor pu taḍah ramani asih gusti kidul pu bhiṭa ramani mañā◯ gusti lor pu garuguh ramani sukī◯ parujar kidul pu artha ramani ayū parujar lor pu maṅāb ramani vuddhī◯ kalima kidul pu talaga ramani kpu◯ kalima lor pu mesya ramani paṅantyan◯ vinkas pu jampal ramani santā matahun pu mañju ramani dharmmī◯ rāma maratā pu sādhu pu bhajñāna pu gutul pu radin 

likhita juruniṅ maṇḍakat pu tatva◯ vanua i sirikan vatək sirikanǁ
