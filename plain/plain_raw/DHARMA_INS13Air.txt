Air Kali (849-850 Śaka)
Ed. by Arlo Griffiths
---

read from leiden rubbings of the plate in january 2022. kern’s readings still to be collated. plate 6, recto gī, makaprayojanā rī kapratīsubaddhanikaṅ suk ṣĭma dharmma śīma i air kali, tan hananīṅ amuṅkil-muṅkilā,ṅrudha maravaśa marīkṣīrṇnakna hələ§- m yadyapin ri dlāhaniṅ dlăha, nihan ta liṅnika, om indah ta kita kamu hyaṅ haricandanāga,styamaharṣi, pŭrvva, dakṣiṇa, paścima, mottaro§ rddhaḍah, ravi śaśi kṣity apah teja bāyv ăkăśa ḍarmmăhorătra sandhyătraya, yakṣa răkṣasa piśăca, pretāsurā garuḍa gandharva kinnāra mahorāga , yama bhāruṇa, kuvera bāśāva putradevata, pañcakuśīka, gargga, metri, kuruṣya, pātañjala, nandĭśvara mahākala, ṣadvināyā, na- lārājā, durggadevĭ, caturaśra, anākta hyaṅ kăla,mr̥tyu bhŭtagaṇa, sahananta rumakṣa sakalanumimaṇḍala, kita nākala saṅ sīnaṅganiṅ pr̥- thivĭmaṇḍala, kita tumon pravr̥ttiniṅ sarvvaprăṇiniṅ rahinaiṅ kuləm, kīta manārīra umasukiṅ sarvvabhŭtha, at rəṅvakən ikaṅ sapatha samā- ya mamāṅmāṅ mami iri kita kamu hyaṅ kabeh, ikaṅ sapatha samaya sāmpun sīnrahakniṅ hulun iri kita, yăvat ikaṅ vvaṅ kabeh magəṅ aḍmit sa- lvīranya, yadyapin caturăśramĭ, brahmaṇa,cărī, gr̥hasthā, vanaprasthā, bhikṣuta, athaca. caturvarṇna, brăhmāṇa, kṣatriya, veśya, śūdra , mvaṅ piṅhay akurug anak thani, yăvat ya umulah-ulah sarasasany anugraha śrĭ mahărăja, irikaṅ suk ṣĭma i air kali, yadyapin prabhu, siraruda- plate 6, verso [plate number in left margin: 6] ha sapatha śrĭ marahāja rake sumba dyah vava, mneṅ hləm riṅ dlāhaniṅ dlāha, tasmăt karmmabyət-karmmaknanya, parikalanən ta ya vehən saṅsărāha, ta- n vuruṅ ata patyananta ya kamu hyaṅ, dāyantat patīya, yanāparapāran humalintaṅ riṅ tgal sahutən deniṅṅ ulā mandi, yan para riṅ ha- las dmakən deniṅ vyăghra, maṅlaṅkahana miṅmaṅ, sarikniṅ bhaṇaspati, mogokneṅ vilantih, riṅ vvai sahutən deniṅ vuhaya, mumul, tuvira- n, timiṅgila, yan səṅka riṅ havan mevəh kapaguteṅ luñcipniṅ parās, tumurun kaduhuṅa, kajuṅkəla pəpəsatikəla rəmpvā, riṅ rātā, ka- sopa vulaṅun haliṅə:ṅəna, riṅ hudan sambərən deniṅ glap, yan paṅheriṅṅ umah katibana bajrăgnī tan pavarṣa, limutən gsəṅ- ṅana de saṅ hyaṅ agni, vehən bhasmĭbhūtha saha dr̥vyanya, tan panoliha ri vuntat, taruṅ riṅ paṅadəgan, tampyal rī kivan, uva- hī rī tṅənan, tutuh tuṇḍunanya, blah kapălanya, ḍaḍati vtaṅnya tke ḍaḍanya, vtvakəṇ ḍaimanya, paṅan dagiṅnya, inum rahnya, atəhə§- r pəpədakən vehən prănantika, byəṅakən riṅ mahārorava, astu, astu, astu, ri tlasniṅ makurug mamāṅmāṅ manāpatani , lumpas ta saṅ viku sahopakara, kumuliliṅi paryyantānikaṅ suk ṣīma dharmma ika air kali, umarpanakən śivǎmbha ri saṅ hyaṅṅ i§-
